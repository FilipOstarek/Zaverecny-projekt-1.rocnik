<!doctype html>
<html lang="cs">

<head>
    <title>League of Legends - Piltover</title>
    <meta name="description" content="League of Legends - Region Piltover a jeho tradice, vztahy, historie a příběhy">
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
        integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
    <link rel="stylesheet" href="../../hl/1Scc.css">
    <link rel="stylesheet" href="../../r/CSS/Scss.css">
    <link rel="stylesheet" href="../../s/CSS/Scss.css">
    <link rel="stylesheet" href="https://www.w3schools.com/w3css/4/w3.css">
    <link rel="stylesheet" href="https://use.fontawesome.com/releases/v5.7.0/css/all.css"
        integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
    <img class="card-img-top border-bottom tz0 b" src="../../img/p5.jpg" alt="piltover">
    <div class="tz1 tzs2">
        <a href="../hlr/Srhl.html" title="Zpátky na stránku regionů"><i class="fas fa-backward tz0 ns tzs"></i></a>
    </div>
    <div class="tz1 tzs2">
        <a href="../p.html" title="Tmavý a světlý mód"><i class="fas fa-adjust tz0 ns tzs1"></i>
            <!--  Pro tmavý motiv
          <i class="fas fa-circle i1 ns">           
            -->
        </a>
    </div>
    <h1 class="tz uprostred">PILTOVER</h1>
    <img class="card-img-top or" src="../../img/header.png" alt="header">
    <p class="v h text-center p-4">
        Piltover je město plné života a jeho moc i vliv prudce rostou. Je kulturním centrem Valoranu, kde kráčí umění
        ruku v ruce s řemesly, obchodem a novátorstvím. Jeho síla nečerpá z vojenské moci, ale z bohatého obchodu a
        pokrokového myšlení. Piltover se tyčí nad útesy, které ve svých útrobách skrývají město Zaun, a shlíží na oceán,
        odkud připlouvají celé flotily lodí z celého světa, aby mohly za gigantickými přístavními branami složit svůj
        náklad. Bohatství plynoucí z obchodu umožnilo městu nevídaný bezstarostný vzestup. Piltover byl – a stále je –
        městem, ve kterém se plní sny a kde lze snadno přijít k bohatství. Rozrůstající se obchodní cechy dotují vývoj
        všech představitelných odvětví, která ukazují jejich moc: honosné umělecké bláhovosti, ezoterický magitechnický
        vývoj či architektonická veledíla. Piltover se stal díky stále rostoucímu počtu vynálezců zabývajících se mladým
        odvětvím magitechnologie magnetem pro ty nejlepší řemeslníky z celého světa
    </p>
    <br>
    <p class="tz m nadpis display-4">Život v Piltoveru</p>
    <img class="card-img-top or" src="../../img/header.png" alt="header">
    <div id="demo" class="carousel slide" data-ride="carousel">
        <!-- Indicators -->
        <ul class="carousel-indicators">
            <li data-target="#demo" data-slide-to="0" class="active"></li>
            <li data-target="#demo" data-slide-to="1"></li>
            <li data-target="#demo" data-slide-to="2"></li>
            <li data-target="#demo" data-slide-to="3"></li>
            <li data-target="#demo" data-slide-to="4"></li>
            <li data-target="#demo" data-slide-to="5"></li>
            <li data-target="#demo" data-slide-to="6"></li>
            <li data-target="#demo" data-slide-to="7"></li>
            <li data-target="#demo" data-slide-to="8"></li>
            <li data-target="#demo" data-slide-to="9"></li>
        </ul>

        <!-- The slideshow -->
        <div class="carousel-inner">
            <div class="carousel-item active">
                <img src="../../img/p1.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>Jedno z mnoha přístavišť Piltoveru</p>
                </div>
            </div>
            <div class="carousel-item">
                <img src="../../img/p2.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>SLUNEČNÍ BRÁNA<br>
                        Díky vybudování této mořské brány se z Piltoveru stal hlavní uzel obchodu mezi Valoranem a
                        Shurimou, což vládcům města přineslo nepředstavitelné bohatství.
                    </p>
                </div>
            </div>
            <div class="carousel-item">
                <img src="../../img/p3.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>VLIV NA VALORAN<br>
                        Pro Piltover je obchod životadárnou krví, a jelikož ovládá námořní trasy mezi východem a
                        západem, přetékají jeho pokladnice zlatem. Noxijská říše mu vděčí za svou rychlou expanzi,
                        protože s jeho pomocí se mohou její armády relativně snadno pohybovat po celém Valoranu. Je
                        vlastně zdrojem prosperity i pro pirátský přístav Bilgewater, jehož obyvatelé jako dravci číhají
                        na lodě, které míří do Piltoveru nebo z něj odplouvají.</p>
                </div>
            </div>
            <div class="carousel-item">
                <img src="../../img/p4.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>DÍLNA V HOROLOGICKÉM INSTITUTU<br>
                        Dílny magitechnických výzkumníků jsou úžasnými důkazy toho, co může pro vynálezce udělat bohatý
                        mecenáš.</p>
                </div>
            </div>
            <div class="carousel-item">
                <img src="../../img/p5.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>OBCHOD A POKROK<br>
                        Starodávné město Zaun bývalo severní shurimskou obchodní stanicí, výrazného rozkvětu se však
                        dočkalo až před více než třemi tisíci let po vybudování piltoverské mořské brány.</p>
                </div>
            </div>
            <div class="carousel-item">
                <img src="../../img/p6.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>EKLIPTICKÉ TREZORY, NEJBEZPEČNĚJŠÍ BANKA PILTOVERU</p>
                </div>
            </div>
            <div class="carousel-item">
                <img src="../../img/p7.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>Část Piltoveru, která mohla být ztracena kdyby ji Janna nezachránila.</p>
                </div>
            </div>
            <div class="carousel-item">
                <img src="../../img/p8.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>ZINDELOVO INCOGNIUM RUNETERRA</p>
                </div>
            </div>
            <div class="carousel-item">
                <img src="../../img/p9.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>DÍLNY V PILTOVERU</p>
                </div>
            </div>
            <div class="carousel-item">
                <img src="../../img/p10.jpg" alt="Piltover"
                    class="img card-img border-bottom border-top tz0 b">
                <div class="carousel-caption">
                    <p>BOHATSTVÍ A POSTAVENÍ<br>
                        Ze vchodů do kupeckých budov často přechází zrak. Dokonce i domácí dílny parazitující na
                        magitechnice si potrpí na bohatou výzdobu, což umocňuje dojem, že se Piltover topí ve zlatě.</p>
                </div>
            </div>
        </div>
        <!-- Left and right controls -->
        <a class="carousel-control-prev" href="#demo" data-slide="prev">
            <span class="carousel-control-prev-icon"></span>
        </a>
        <a class="carousel-control-next" href="#demo" data-slide="next">
            <span class="carousel-control-next-icon"></span>
        </a>
    </div>

    <p class="tz m nadpis display-4">Šampioni z Piltoveru</p>
    <img class="card-img-top or" src="../../img/header.png" alt="header">
    <div class="m row">
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/camile.html">
                    <img class="card-img-top tz b border-bottom tz0 b " src="../../img/camille.jpg" alt="Camille" width="200"
                        height="200">
                    <h2 class="card-title tz0">Camille</h2>
                </a>
                <hr class="tz">
                <p class="card-text v">
                    Camille je elegantní a elitní agentka, která díky své nestandardní výzbroji dokáže operovat mimo
                    běžné hranice
                    zákona. Jejím hlavním úkolem je zajistit, aby se soukolí Piltoveru a jeho zaunských útrob hladce
                    otáčela....
                </p>

            </div>
        </div>
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/caitlyn.html">
                    <img class="card-img-top tz b border-bottom tz0 b " src="../../img/caitlyn.jpg" alt="caitlyn" width="200"
                        height="200">
                    <h2 class="card-title tz0">Caitlyn</h2>
                </a>
                <hr class="tz">
                <p class="card-text v">
                    Cílevědomá a zkušená vyšetřovatelka Caitlyn patří mezi strážce pořádku v Piltoveru – Městě
                    pokroku. Její
                    výrazný intelekt jde ruku v ruce se silným smyslem pro spravedlnost a bezpodmínečnou oddaností k
                    zákonům. Je...
                </p>

            </div>
        </div>
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/ezreal.html">
                    <img class="card-img-top tz b border-bottom tz0 b " src="../../img/ezreal.jpg" alt="ezreal" width="200"
                        height="200">
                    <h2 class="card-title tz0">Ezreal</h2>
                </a>
                <hr class="tz">
                <p class="card-text v">
                    Ezreal, který vyrůstal v bohaté čtvrti v Piltoveru, byl vždycky zvídavým dítětem. Jeho rodiče
                    byli proslulí archeologové, a tak si zvykl na to, že bývali dlouho mimo rodinný dům, a často sníval
                    o tom, že...
                </p>

            </div>
        </div>
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/jayce.html">
                    <img class="card-img-top tz b border-bottom tz0 b " src="../../img/jayce.jpg" alt="jayce" width="200"
                        height="200">
                    <h2 class="card-title tz0">Jayce</h2>
                </a>
                <hr class="tz">
                <p class="card-text v">
                    Jayce je geniální vynálezce, který celý svůj život zasvětil obraně Piltoveru a jeho snaze o neustálý
                    pokrok.
                    Se svým modifikovatelným kladivem v rukou vynakládá veškerou svou sílu, odvahu a nezanedbatelnou
                    inteligenci,...
                </p>

            </div>
        </div>
    </div>
    <hr class="tz h">
    <div class="m row">
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/ori.html">
                    <img class="card-img-top tz b border-bottom tz0 b " src="../../img/oriana.jpg" alt="oriana" width="200"
                        height="200">
                    <h2 class="card-title tz0">Orianna</h2>
                </a>
                <hr class="tz">
                <p class="card-text v">
                    Orianna je plně mechanický zázrak techniky, nebylo tak tomu ovšem vždy – kdysi bývala dívkou z masa
                    a kostí.
                    Mladá piltoverská dívka Orianna se nakazila zákeřnou chorobou, a jak její orgány jeden po druhém
                    odumíraly,...
                </p>

            </div>
        </div>
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/vi.html">
                    <img class="card-img-top tz b border-bottom tz0 b " src="../../img/vi.jpg" alt="Vi" width="200"
                        height="200">
                    <h2 class="card-title tz0">Vi</h2>
                </a>
                <hr class="tz">
                <p class="card-text v">
                    Vi je horkokrevná a impulzivní bývalá kriminálnice původem z nebezpečných ulic Zaunu. V ostatních
                    vzbuzuje
                    zasloužený respekt, sama se však před cizí autoritou jen tak neskloní. Vyrostla zcela o samotě, díky
                    čemuž si...
                </p>
            </div>

        </div>
        <div class="col-xs-12 col-sm-6 col-lg-3 tz">
            <div class="card text-center b tz">
                <a href="../../s/heimer.html">
                    <img class="card-img-top tz b border-bottom tz0 b " src="../../img/heimenginder.jpg" alt="heimenginder"
                        width="200" height="200">
                    <h2 class="card-title tz0">Heimenginder</h2>
                </a>
                <hr class="tz">
                <p class="card-text v">
                    Geniální, byť poněkud výstřední yordlí profesor Cecil B. Heimerdinger je považován za jednoho z
                    nejbrilantnějších vědců a vynálezců v dějinách Piltoveru. Ke své práci přistupuje se zápalem
                    hraničícím až s...
                </p>

            </div>
        </div>
    </div>
    </div>
    <p class="tz m nadpis display-4">Příběhy z Piltoveru</p>
    <img class="card-img-top or" src="../../img/header.png" alt="header">
    <div>
        <div>
            <div>
                <div>
                    <div class="col-12 border-bottom border-top tz0 b tz0 p1 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Napínavé pronásledování</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Dokonce i tři údery zvonu po uzavření Slunečních bran byl Piltover plný života –
                                    života, jenž se jí momentálně
                                    pletl do cesty. Caitlyn se hnala Pružinovým srpkem a proplétala se mezi půlnočními
                                    flamendry, kteří se
                                    procházeli po této úpravné promenádě plné kaváren a bister. Restaurace i divadla v
                                    nedaleké Barvotepecké
                                    pasáži se pomalu zavíraly, takže co nevidět bude na chodnících mnohem rušněji. Pokud
                                    Devakiho rychle nechytí,
                                    určitě jim zmizí.
                                    „Vidíš ho?“ zavolal Mohan zezadu.
                                    „Kdybych ho viděla, už bych ho měla na mušce!“
                                    Magitechnická puška, která visela Caitlyn přes rameno, byla nabitá a připravená k
                                    výstřelu, potřebovala však
                                    cíl a Devaki byl hbitější než vyplašená laň. Za posledních pět týdnů vykradl tři
                                    klanové dílny, o kterých
                                    věděli, a Caitlyn se domnívala, že má na kontě alespoň dvě další. V neblahé
                                    předtuše, že se chystá něco
                                    velkého, se rozhodla hlídat s Mohanem v jedné z dílen rodu Morichiů, a jak se dalo
                                    čekat, Devaki se ukázal.
                                    Zjistili to ale až ve chvíli, kdy se správci městského osvětlení při zapalování lamp
                                    dostali až na konec ulice
                                    a Caitlyn zachytila jeho odraz ve skleněné výloze protější kavárny. V témže okamžiku
                                    si jí všiml i Devaki a
                                    vzal nohy na ramena jako vyděšená přístavní krysa.
                                    Na další křižovatce se Caitlyn zastavila. Ohně zarámované v klíckách na vrcholcích
                                    štíhlých lamp zalévaly svým
                                    měkkým jantarovým světlem překvapené tváře tuctů lidí. Její bleděmodré oči
                                    přeskakovaly z jednoho na druhého
                                    ve snaze objevit Devakiho nezaměnitelnou siluetu.
                                    Přes ulici k ní zamířil jakýsi mladý muž s tvářemi zarudlými nočním veselím. Zamával
                                    na ni.
                                    „Hledáte toho, co tudy utíkal?“ zeptal se. „Chlapíka ve vysokým klobouku?“
                                    „Ano,“ přikývla Caitlyn. „Viděl jste ho? Kam běžel?“
                                    Mladík ukázal doleva: „Tamhle – a měl dost naspěch.“
                                    Sledovala jeho pohled a spatřila jásající dav návštěvníků divadla, který se právě
                                    rozléval z Barvotepecké
                                    pasáže, rozlehlé budovy z barevného skla a železných sloupů. Zástupy lidí proudily
                                    kolem stánkařů
                                    prodávajících pozdní občerstvení a dívek lehkých mravů, které vyhlížely kunčafty s
                                    naditými měšci. Zpocený a
                                    zadýchaný Mohan ji konečně dostihl. Zlomil se v pase a opřel se dlaněmi o kolena.
                                    Modrý plášť uniformy měl
                                    nakřivo a čepici posunutou do týlu.
                                    „To se dalo čekat, že se pokusí ztratit v davu,“ pronesl, zatímco se snažil
                                    popadnout dech.
                                    Caitlyn se na chvíli zadívala na onoho uvědomělého občana, který jim tak ochotně
                                    přišel pomoci. Jeho oděv byl
                                    elegantní a kdysi za něj musel dát slušný peníz, ale manžety byly roztřepené a lokty
                                    ošoupané. Povšimla si, že
                                    barvy jsou z loňské sezóny a límeček vyšel z módy víc než před rokem. Oči se jí
                                    zúžily.
                                    Bohatý, ale štěstí se k němu otočilo zády.
                                    Mohan vykročil do rušné ulice a řekl: „Tak pojď, Caitlyn! Musíme sebou hodit, nebo
                                    ho ztratíme.“
                                    Caitlyn poklekla na koleno, aby si okolí prohlédla z jiné perspektivy. Dlažební
                                    kostky byly ošlapané a kluzké
                                    od večerního deště. Z tohoto úhlu si na kamenech povšimla stop podrážek, jaké mohl
                                    zanechat jen běžící muž.
                                    Ale nevedly doleva, nýbrž doprava.
                                    „Kolik ti Devaki dal, abys nám to řekl?“ zeptala se Caitlyn mladíka v oděvu vyšlém z
                                    módy. „Jestli míň než
                                    zlatý hex, tak tě pěkně obral.“
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Muž pozvedl ruce a pravil: „Vlastně celých pět.“ Nato se otočil a se smíchem se
                                    rozběhl směrem k davům.
                                    „Co to sakra...?“ zamumlal zmateně Mohan, zatímco Caitlyn sprintem vyrazila na
                                    druhou stranu. Ztratila cenné
                                    sekundy, ale už přesně věděla, kam má Devaki namířeno. Mohana, svého občasného
                                    partnera se slabostí pro
                                    dortíky, jež šéfinspektorova manželka pekla pro jeho podřízené, nechala za okamžik
                                    daleko za sebou.
                                    Caitlyn běžela městem, zapadlými uličkami i nenápadnými průchody mezi zdmi vysokých
                                    cihlových skladišť.
                                    Přebíhala rušné bulváry a nevšímala si pobouřených výkřiků odstrkávaných lidí, kteří
                                    se jí připletli do cesty.
                                    Čím víc se blížila k velkému kaňonu dělícímu Piltover na dvě části, tím byly zdejší
                                    ulice užší, ale byla
                                    ochotná se vsadit, že zkratky vedoucí Piltoverem zná lépe než Devaki. Po několika
                                    desítkách zatáček a
                                    křižovatek se vynořila na křivolaké ulici dlážděné kočičími hlavami, která vedla po
                                    rozeklané hraně útesu.
                                    Ulice Hlubokého pádu, jež za své jméno vděčila sípajícímu magidraulickému
                                    přepravníku fungujícímu dlouho do
                                    noci, se utápěla ve stínu.
                                    Železem rámovaná kabina se ještě neotevřela, mříž s kosočtvercovým vzorem byla stále
                                    ještě zavřená. Kolem
                                    výdejny lístků postávala skupina asi patnácti Zauňanů a na mnohých z nich bylo
                                    vidět, že mají přebráno. Avšak
                                    ten, koho Caitlyn hledala, mezi nimi nebyl. Otočila se, přikrčila a opřela si hlaveň
                                    pušky o bednu se značkou
                                    klanu Medarda. Rozhodně ji někdo ukradl, ale teď neměla čas se tím zabývat.
                                    Caitlyn posunula palcem přepínač na pušce nahoru. Jemné hučení vycházející ze závěru
                                    jí potvrdilo, že je zbraň
                                    připravena k výstřelu. Pevně si zapřela ručnici o rameno a zklidnila dech. Tvář
                                    přitiskla ke kaštanovému dřevu
                                    pažby a zavřela jedno oko, aby mohla přesně zamířit křišťálovými čočkami.
                                    Nemusela čekat dlouho.
                                    S vlajícím pláštěm a vysokým kloboukem na hlavě se zpoza rohu vyloupl Devaki.
                                    Nezdálo se, že by měl nějak na
                                    spěch, a ani k tomu neměl důvod – věřil, že své pronásledovatele už dávno setřásl. V
                                    železném spáru, který měl
                                    místo jedné ruky, držel těžké pouzdro s mosazí vyztuženými rohy; podle Vi si tuhle
                                    úpravu vlastní paže nechal
                                    udělat z mladické nerozvážnosti v jednom ze zaunských vylepšovacích salonů, kde
                                    nikdo neklade žádné zbytečné
                                    otázky.
                                    Caitlyn zamířila na tu pneumatickou ohavnost a zvolna stiskla spoušť. Z ústí zbraně
                                    vyšlehl oslepující
                                    oranžovo-červený plamen a přesně propočítaný výbuch rozmetal Devakiho ruku na kusy.
                                    S výkřikem zavrávoral,
                                    klobouk se mu odkutálel stranou a pouzdro spadlo na zem. Devaki vzhlédl, a když
                                    spatřil Caitlyn, v očích
                                    rozšířených bolestí mu zablesklo i překvapení. Otočil se a pokusil se utéct, ale s
                                    tím Caitlyn počítala.
                                    Přepnula palcem spínač na závěru a znovu stiskla spoušť.
                                    Tentokrát zasáhl Devakiho do zad paprsek, jenž explodoval v pavučině praskajících
                                    výbojů. Devaki se prohnul v
                                    zádech a v křeči se svalil na zem. Zatímco Caitlyn kráčela k ležícímu Devakimu,
                                    vypnula pušku a přehodila si
                                    ji přes rameno. Účinek elektrické sítě pomalu opadával, ale bylo jasné, že se zloděj
                                    jen tak o nic nepokusí.
                                    Caitlyn se sklonila pro odhozené pouzdro a káravě zavrtěla hlavou.
                                    „J-j-j...jak?“ vykoktal Devaki mezi jednotlivými záškuby těla.
                                    „Jak jsem poznala, kam máš namířeno?“ zeptala Caitlyn.
                                    Devaki s namáhavým cuknutím přikývl.
                                    „Ty tvoje předchozí krádeže byly samy o sobě bezvýznamné, ale když jsem se na ně
                                    podívala jako na součást
                                    nějakého většího plánu, zdálo se mi, že sbíráš součástky pro modifikovaný Višlaův
                                    hexylénový kalivr,“ řekla
                                    Caitlyn.
                                    Poklekla k Devakimu a opřela mu dlaň o ztuhlé tělo.
                                    „A jak všichni dobře víme, ta zbraň byla postavena mimo zákon, protože je moc
                                    nebezpečná, nemám pravdu? Nikdo
                                    v celém Piltoveru by se neodvažoval tohohle zakázaného kousku magitechniky ani
                                    dotknout, ale co třeba v
                                    takovém Noxu? Dovedu si představit, že tam by ti za něj vyplatili pěknou sumičku.
                                    Něco takového ovšem z města
                                    dostaneš jen s pomocí některého z pokoutních zaunských pašeráků. A tohle je jediná
                                    rychlá cesta dolů do Zaunu,
                                    která funguje i takhle pozdě v noci. Jakmile mi došlo, že se nesnažíš ukrýt někde v
                                    Piltoveru, stačilo mi
                                    dostat se k přepravníku dřív než ty a čekat. Takže teď si hezky a dlouho popovídáme
                                    a ty mi povíš, pro koho
                                    pracuješ.“
                                    Devaki neodpověděl. Caitlyn se nad něj naklonila a zakřenila se.
                                    „Bezva klobouk,“ poznamenala.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p2 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Den pokroku</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Tamara se donutila vstávat brzy – na to se dá snadno zvyknout, když spíte na zemi a
                                    přikrýt se můžete jen
                                    spadaným listím. Rozhodně snáze, než když máte matraci naplněnou husím peřím a
                                    prostěradla z jemné bavlny.
                                    Záclony byly rozhrnuté a na podlahu v její místnosti ve třetím patře ubytovny
                                    dopadalo teplé světlo. Když v
                                    Piltoveru spala poprvé, záclony zatáhla a vzbudila se kvůli tomu až dvě hodiny po
                                    rozbřesku, což ji
                                    znepokojilo natolik, že je od té doby nezatahovala.
                                    Vymrštila se z postele, nahá došla k oknu a dotkla se barevného skla mozolnatým
                                    konečkem prstu, který byl od
                                    zbytků sazí z dílny celý černý. Světlo jí dopadalo na kůži, na její šlachovitou
                                    postavu štíhlou jako laň.
                                    Přesto si rukou pohladila břicho, jako by se bála, že změklo. Na ulici pod ní už
                                    hlomozili stánkaři, kteří
                                    nemeškali s přípravami, aby mohli v Den pokroku začít vydělávat už zrána. Na oslavu
                                    tohoto významného dne byly
                                    mezi všemi budovami natažené barevné vlajkoslávy, které úzkým uličkám dodávaly
                                    slavnostní atmosféru, jež se
                                    vůbec nehodila k městu, které Tamara nazývala domovem. Ze vzdálených věží třpytících
                                    se na horních svazích
                                    klanových čtvrtí visely prapory s převody a klíči ze zlatého a karmínového hedvábí.
                                    Právě tam prý zlatavé
                                    řeky, které tekly piltoverskými ulicemi, měly své zřídlo.
                                    Tamara se nad tou představou ušklíbla a odvrátila se od okna. Její pokoj byl až
                                    úzkostlivě uklizený – bylo tu
                                    místo pro všechno a všechno bylo na svém místě. V jednom rohu jejího pracovního
                                    stolu byly nakupeny zápisníky,
                                    hned vedle úhledně srovnaných nástrojů, hex-měrky a složených schémat. Vedle
                                    nástrojů ležel v mušelínu
                                    zabalený neotevřený včerejší oběd: černý chléb, sýr a sušené ovoce. Do cihlové zdi
                                    byla důmyslně zabudovaná
                                    malá kovodělná výheň, jejíž dým byl odváděn na střechu pomocí vinutého železného
                                    potrubí. V dřevěné krabičce
                                    uprostřed stolu bylo zařízení, jehož výroba jí zabrala celé měsíce. Tak dlouho
                                    pracovala podle plánů
                                    načrtnutých do rolí voskového papíru, které měla ukryté pod matrací.
                                    Sáhla pod postel pro nočník a ulevila si, načež se narychlo zkrášlila pomocí pudrů a
                                    tinktur, které jí poskytl
                                    její hostitel. Oblékla se do odraných učednických šatů: prosté přiléhavé kalhoty,
                                    tílko vybavené četnými
                                    kapsičkami a obepínací kazajka s důmyslným systémem háčků a oček, které lze
                                    odtrhnout jedním rychlým tahem.
                                    Zpočátku netušila, na co tam jsou, ale Gysbert jí předtím s ruměncem ve tváři
                                    prozradil, že slouží k tomu, aby
                                    ze sebe mohla šaty snáze strhnout, kdyby v dílně propukl požár.
                                    Zkontrolovala svůj odraz ve vyleštěném zrcadle, které viselo na mosazném háku na
                                    dveřích, přičísla si dlouhé
                                    tmavé vlasy přes uši a sepnula je koženým páskem a měděnými sponkami. Tamara si
                                    prsty přejela lícní kosti a
                                    pak podél brady – spokojená s tím, co vidí. Colette jí říkala, že by o svůj vzhled
                                    mohla pečovat lépe, ale
                                    její kamarádka byla mladá a ještě netušila, jaké riziko s sebou nese to, když je
                                    někdo zapamatovatelný.
                                    Tamara si vložila dřevěnou krabičku do batohu, který měla přes rameno, přihodila
                                    jídlo v mušelínu a pár
                                    vybraných zápisníků a tužek. Byla nervózní, ale to bylo pochopitelné. Tohle byl její
                                    velký den a ona nechtěla
                                    selhat.
                                    Odstranila židli, která blokovala dveře, a otočila kruhovým zámkem, aby uvolnila
                                    závory a dveře odemkla. V
                                    porovnání s tím, odkud pocházela, byl Piltover bezpečné místo. Míra zločinu zde byla
                                    neskutečně nízká. Jeho
                                    obyvatele netrápilo každodenní násilí jako většinu ostatních měst, ale přesto nebyli
                                    natolik hloupí, aby si
                                    mysleli, že se obejdou bez zámků na dveřích.
                                    Zejména v týdnech, které předcházely Dni pokroku.
                                    Tamara za sebou zamkla a zastavila se na cestě ze schodů, aby vylila nočník do
                                    ústřední šachty ubytovny, která
                                    sloužila právě k tomuto účelu. Kdysi přemýšlela nad tím, kam to vede, než jí došlo,
                                    že sračky vždycky klesnou
                                    akorát tak na dno. V Zaunu někde pod ní je nejspíš zahrada, kde kytky kvetou jako
                                    šílené. Položila nočník do
                                    vyhrazené přihrádky na úklid a sešla z točitých schodů až do společné jídelny. Pár
                                    jejích učednických kolegů
                                    už buď snídalo, nebo horečnatě pracovalo na svých zařízeních, o kterých doufali, že
                                    jim konečně získají
                                    pozornost jednoho z klanů. Tamara položila ruku na svůj batoh a cítila se na svůj
                                    výtvor pyšná. Postupovala
                                    přesně podle plánů, přestože poslední dodělávky šly její stoické profesionalitě
                                    proti srsti.
                                    Zamávala na odpověď několika unaveným pozdravům, ale nezastavila se, aby se s někým
                                    dala do řeči. Jen málokdo
                                    z nich si v posledních dvou týdnech urval víc než hodinu či dvě spánku denně a
                                    Tamaru by překvapilo, kdyby
                                    některý z nich během dnešních zkoušek neusnul. Vyšla ven na ulici dřív, než ji někdo
                                    stihl zdržet, a jas
                                    slunečního světla ji donutil zastavit.
                                    Vysoké budovy v její ulici byly postaveny z vápencových kvádrů a zkoseného dřeva. Od
                                    každého povrchu se
                                    odrážely oslepující paprsky slunce, dobarvené bronzovými obklady, vitrážovým sklem a
                                    měděnými okapy. Ulice
                                    byly rušné a hlasité, plné vcelku dobře oblečených mužů a žen, kteří se pohybovali
                                    oběma směry. Poslové se
                                    prodírali zástupem slouhů, trhovců a podomních prodavačů, kteří za nimi volali a
                                    hrozili pěstmi. Pár toulavých
                                    dráteníků vnucovalo kolemjdoucím své podezřelé zboží na plátěných hadrech
                                    rozložených na sudech, připraveni
                                    zmizet při prvním náznaku přítomnosti strážců. Zátopáci, kteří se pokoutně svezli na
                                    Sílícím stenu ze Zaunu,
                                    se plížili po stranách ulice a hledali v proudu lidí oběť, které by mohli od boku
                                    uříznout měšec. Tohle byli
                                    ti mladší, nezkušení, které starší a silnější děcka vyhnala od snadnější kořisti na
                                    mostech nad propastí.
                                    Tamara si na ně dávala dobrý pozor, zatímco jí její přesné a odměřené kroky nesly
                                    dál ulicí. Neměla u sebe nic
                                    moc, co by stálo za to ukrást, ale to poslední, co dnes potřebovala, bylo, aby jí
                                    nějaký zátopník ukradl něco,
                                    co by neměl. Z vůně pečících se ryb a čerstvě upečeného shurimského slunečního
                                    chleba, jež se linula z
                                    otevřených jídelen, se jí sbíhaly sliny. Místo toho však zastavila ženu, která
                                    tlačila sud na kolečkách
                                    obehnaný syčícími trubkami, a koupila si od ní horký bylinný čaj s jedním tím
                                    pocukrovaným koláčem, které si
                                    tak oblíbila.
                                    „Hezký Den pokroku, drahoušku!“ řekla žena, když jí Tamara do dlaně vložila jeden
                                    stříbrný převod s tím, že si
                                    drobné může nechat. „Kéž se ti dnes kolečka otáčejí správným směrem, milunko.“
                                    Ženin přízvuk Tamaře zněl podivně uhlazeně a uvolněně, jako by měla veškerý čas na
                                    světě a mohla se vymazlit s
                                    každou slabikou, ale to takhle blízko Pomezního tržiště nebylo nic neobvyklého: tady
                                    se piltoverská
                                    afektovanost mísila s volnější familiárností Zaunu.
                                    „Děkuju,“ odpověděla Tamara. „Kéž Šeď nikdy nevystoupá na tvůj práh.“
                                    Žena si sáhla na hlavu a na srdce, což bylo jasné znamení, že se narodila rodičům
                                    seshora i zezdola. Přestože
                                    občané Piltoveru a Zaunu rádi předstírali, že jde o dvě odlišná společenství, byly
                                    obě skupiny provázané
                                    mnohem víc, než byly ochotné otevřeně přiznat. Tamara zhltla svůj koláč a šla ulicí
                                    až na konec, přesně dvacet
                                    kroků od místa, kde se potkávala s hlavní třídou neboli Horologickou ulicí. Odbočila
                                    vpravo, dopila čaj a
                                    počítala kroky, zatímco přecházela všechny křižovatky. Budovy zde byly velkolepější
                                    než v učednické čtvrti,
                                    kde byla ubytovaná, neboť byly vyrobeny z leštěného granitu a železných sloupů.
                                    Na mnohých z nich se skvěly mihotající se chemtechnické lampy, které ránu dodávaly
                                    svěží, stříbřitý nádech.
                                    Mít je zapálené mohlo vzhledem k této denní době vypadat nesmyslně, ale Tamara si
                                    zvykla na to, že velká část
                                    piltoverské společnosti se řídí zdánlivou ukázkou bohatství a moci – přičemž jedno
                                    podmiňovalo druhé. Bylo to
                                    patrné všude, kam se podívala: ze střihu šatů, které měli lidé na sobě, z
                                    křiklavosti barev a z míry
                                    dobročinnosti vystavované na odiv. Tamara spatřila četné páry, které si vyšly na
                                    svou pravidelnou ranní
                                    vycházku, draze oděné muže a ženy zdobené nenápadnými augmentacemi. Jedna žena měla
                                    implantovaný lícní plát s
                                    magitechnickou páskou přes jedno oko, která vypadala jako drahokam. Paži měla
                                    zaklesnutou do rámě muže, jenž
                                    měl kovovou rukavici, ze které probleskovalo třpytivé světlo. Další shrbený muž v
                                    pracovním oděvu na druhé
                                    straně ulice měl na zádech něco, co vypadalo jako nějaký dýchací přístroj – nádrže
                                    plné bublající zelenkavé
                                    tekutiny, ze které ucházely obláčky atomizované páry.
                                    Viděla, jak lidi užasle a obdivně přihlížejí té nádheře, ale její pohled byl
                                    vycvičen tak, aby si dokázala
                                    všimnout toho, čeho ostatní ne.
                                    Ty dvě magitechnické augmentace byly falešné.
                                    Tamara studovala rozvíjející se piltoverskou technologii natolik pečlivě, že
                                    poznala, co je pravé a co není.
                                    Onen lícní plát bylo roztavené stříbro přilepené k ženině tváři a její páska přes
                                    oko nebyla ničím víc než
                                    brusičskou čočkou s vyrytou značkou výrobce, o kterém se domnívala, že je smyšlený.
                                    Na ruce jejího milého byla
                                    obyčejná bronzová rukavice se skleněnými kanálky naplněnými bioluminiscenčními
                                    řasami vyškrábanými z jednoho
                                    ze zaunských kulti-ventů. Pouze ten dýchací přístroj byl pravý – a krví podbarvené
                                    bělmo v očích onoho
                                    shrbeného muže Tamaře spolu s drsnější povahou jeho obnošené kombinézy napovídaly,
                                    že pochází z hlubších pater
                                    Zaunu.
                                    Z Horologické ulice přešla do ulice Skleněné, pak kráčela podél křivolakého bulváru
                                    Stera krčem, následně
                                    prošla Hvězdářskou třídou na náměstí Incognia, kde stála neaktivní Zindelova velká
                                    koule už od doby, kdy její
                                    vynálezce minulý rok záhadně zmizel. Kolem artefaktu z mřížoviny se srocovaly davy:
                                    chumel rádoby vynálezců,
                                    umělců a pobledlých a pokašlávajících Zauňanů, kteří si na den vyrazili nahoru do
                                    města.
                                    Jednou, když si Gysbert pořádně přihnul, jí řekl, že v jeho rodném Zaunu Den pokroku
                                    vnímají zcela odlišně.
                                    Tvrdil, že původním Městem pokroku byl právě Zaun, a to ještě před nějakým
                                    Piltoverem. Nahoře značil Den
                                    pokroku okamžik, kdy se poprvé otevřely Sluneční brány a umožnily tak obchodu volně
                                    plynout mezi východní a
                                    západní částí Valoranu. Také představoval den, kdy se pramínek zlata plynoucího do
                                    městských pokladen proměnil
                                    díky zdanění tohoto obchodu v rychle tekoucí řeku. Dole v Zaunu je to den památky na
                                    všechny ty, kteří přišli
                                    o život během geologických otřesů, které vytvořily východo-západní průchod a kvůli
                                    kterým se potopily celé
                                    čtvrti města.
                                    Jeden den, dva velmi odlišné výklady.
                                    Tamara prošla náměstím, vyhýbajíc se spěchajícím pneumatickým poslíčkům, kteří
                                    chvatně doručovali zprávy na
                                    místo určení. Jedna promenádová koketa jménem Noami Kimba jí zamávala a poslala jí
                                    vzduchem polibek. Sešly se
                                    třikrát v dusném podvečerním ovzduší a pokaždé jí Kimba nabídla možnost strávit noc
                                    v jejím náručí. Tamara
                                    pokaždé odmítla, jelikož na žádné kratochvíle neměla čas, ale pokud se příště bude
                                    moct zdržet déle než dnes,
                                    možná té nabídky využije. Dorazila k severnímu klenutému průchodu z náměstí, když
                                    vtom uviděla muže s mohutným
                                    vousem, kovovými nárameníky a železnou pokrývkou hlavy. Jeho paže byly pneumatické
                                    ohavnosti poháněné písty a
                                    Tamara v něm poznala jednoho z bezejmenných tajuplných kultistů z řádu Slovutných
                                    vyvinutých. Zavrčel na ni,
                                    načež vešel na náměstí, aby tam kolemjdoucím kázal, byv veden horlivou směsicí
                                    teologie a
                                    techno-čarodějnictví. Nechala ho, ať si dělá, co chce, a zahnula do Křivolaké
                                    uličky, která vedla k
                                    Techmaturgickému mostu, přičemž neustále počítala kroky.
                                    Město se před ní otevřelo a odhalilo velký rozštěp, který odděloval severní část
                                    Piltoveru od té jižní. Zející
                                    propast vypadala, jako by zde byla odjakživa coby následek přirozených geologických
                                    sil, ale ve skutečnosti
                                    vznikla teprve nedávno a přirozeného na tom nebylo zhola nic. Její existenci měla na
                                    svědomí lidská arogance a
                                    touha spoutat živly. Tamara obdivovala sílu vůle, která dokázala uvést v chod plán
                                    tak troufalý, že jí
                                    rozetnutí země a zkáza půlky Zaunu přišly jako přijatelná cena za budoucí
                                    prosperitu.
                                    Z kaňonu se domýšlivě tyčila velká věž Techmaturgické univerzity, zaklíněná na
                                    horních útesech kývajícími se
                                    visutými mosty a tlustými železnými kabely, které předly jako struny, kdykoliv od
                                    oceánu silně zadul vítr.
                                    Hlavní most představoval klenutý zázrak z kamene a oceli, po kterém mezi oběma
                                    polovicemi Piltoveru přecházely
                                    zástupy lidí, proklínajíce obchodníky s vínem a prodavače cukrovinek, jejichž
                                    navzájem si konkurující stánky
                                    nešikovně zužovaly střed mostu. Prostopášníky, ještě pořád opilé ze včerejší noci,
                                    hnali kupředu strážci v
                                    modrých vestách, nablýskaných botách a kalhotách se šachovým vzorem. V jakémkoliv
                                    jiném městě by vypadali
                                    směšně, ale tady jejich nevkusně křiklavý vzhled působil zcela normálně. Davem se
                                    mihotali zátopníci s jako
                                    břitva ostrými prsteny a víc než jeden hýřil se dnes vrátí domů s rozříznutým a
                                    vyprázdněným měšcem.
                                    Severně od města se nacházela panská sídla většiny klanů a bedlivě hlídané dílenské
                                    komplexy. Dnes plynula
                                    většina provozu právě tímto směrem. Viděla, jak po mostě šla spousta dalších
                                    učedníků, z nichž každý nesl svůj
                                    vynález s takovou péčí jako matka nesoucí své novorozeně. Hledala v davu známé tváře
                                    Gysberta a Colette, ale
                                    lidí kolem ní bylo zkrátka tolik, že své učednické kolegy nezpozorovala. Tamara
                                    došla na konec mostu a
                                    nadechla se. Za normálních okolností strachem z výšek netrpěla, ale ten závratný
                                    výškový rozdíl mezi
                                    Piltoverem a Zaunem byl prostě dechberoucí.
                                    Cestu na most lemovaly sochy dvou magnátů v róbách, z nichž jeden představoval ducha
                                    bohatství, zatímco ten
                                    druhý podstatu poctivosti. Tamara vytáhla bronzové těsnění a vložila minci do
                                    natažené dlaně té první sochy.
                                    Její váha spustila vnitřní soustrojí a prsty se nad mincí sevřely. Když se za
                                    okamžik otevřely, mince byla
                                    pryč.
                                    „Já to vždycky dávám té druhé,“ řekl muž, který se objevil vedle ní. Byl pohledný,
                                    tmavovlasý a s hebkou
                                    pletí, což znamenalo, že je bohatý. Z dechu mu bylo cítit třpytvíno ze včerejší
                                    noci. „Zjistil jsem, že se
                                    vyplácí platit za to, co nemám.“
                                    Tamara si ho nevšímala a pokračovala v cestě.
                                    On se vydal za ní, neboť jeho vytrvalost živily smysly otupené kocovinou a příliš
                                    mnoho peněz v měšci.
                                    „No tak, počkej chvilku, nemusíš být neurvalá, mladá dámo.“
                                    „Já nejsem neurvalá, jen musím někde být a nechci s vámi mluvit,“ řekla.
                                    Následoval ji na most s úsměvem, který jí prozrazoval, že ji bral jako výzvu – byl
                                    to někdo, kdo si myslel, že
                                    si ji koupí za pár zlatých hexů.
                                    „Aha, ty jsi učednice, že ano?“ prohlásil, když konečně poznal její šaty a spatřil
                                    batoh, který měla přehozený
                                    přes rameno. „Takže si na cestě na zkoušky, hm? Doufáš, že padneš do oka nějakému
                                    vynálezci a že po tobě skočí
                                    některý z velkých rodů, že je to tak?“
                                    „Ne že by vám do toho něco bylo, ale ano,“ odpověděla v marné naději, že zachytí
                                    úsečnost v jejím hlase a
                                    nechá ji na pokoji. On místo toho přidal do kroku a postavil se před ní, čímž jí
                                    zastoupil cestu přes most.
                                    Změřil si ji od hlavy k patě, jako by zkoumal dobytek, který hodlá koupit.
                                    „Ty jsi mi ale holka jako lusk. Trochu kostnatá, ale to není nic, co by nespravilo
                                    pár jídel u Lacabra, hm? Co
                                    říkáš? Je Den pokroku, každý by si měl aspoň trochu užívat, ne?“
                                    „Nemám zájem,“ řekla Tamara a chtěla ho obejít. „Jděte mi z cesty a nechte mě být.“
                                    „Tak poslyš, holka, jmenuju se Cella Allabroxus a znám na severu pár hlavounů,“
                                    prohlásil a nadále jí blokoval
                                    cestu. „Když se mnou strávíš ráno, přimluvím se za tebe a postarám se, aby se tvoje
                                    zkoušky trochu nakopnuly,
                                    jestli mi rozumíš.“
                                    „Ne, díky,“ opáčila Tamara, která už věděla, co přijde. Natáhl se, aby ji vzal za
                                    ruku, ale chytla ho za paži
                                    ještě dřív, než se jí stihl dotknout. Zkroutila ji a vyrazila z něj bolestný sten
                                    plný překvapení. Kdyby ještě
                                    trochu zatlačila, prasklo by mu zápěstí jako dříví na podpal. Prostřednictvím
                                    bolesti ho nasměrovala k okraji
                                    mostu. Na svůj strach z výšek zcela zapomněla, když Cellu Allabroxe přimáčkla na
                                    kamennou zídku, jež jim
                                    sahala do pasu.
                                    „Slušně jsem vás žádala, abyste mě nechal na pokoji,“ řekla a stiskla Allabroxovo
                                    zápěstí, až zasténal
                                    bolestí. „Teď vás žádám znova, akorát už ne tak slušně. Nechte mě na pokoji, nebo
                                    vás shodím z mostu, a až
                                    najdou ten mastný flek, co po vás zbyde na zaunských střechách, budou si myslet, že
                                    jste jen další ochlasta,
                                    který po mostě nedokázal přejít rovně. Rozumíme si?“
                                    Přikývl, protože bolestí nemohl ani mluvit.
                                    „Nepotřebuju vaše „přímluvy“ ani žádné jiné nakopnutí. V tom, co dělám, jsem
                                    zatraceně dobrá a ráda stojím a
                                    padám sama se sebou, děkuju mockrát. Teď se na mě usmějete, necháte mě být a půjdete
                                    pryč. Vyspěte se z toho
                                    vína a vzpomeňte si na tenhle okamžik, až vás zase napadne chovat se k dámě
                                    nezdvořile.“
                                    Když Tamara pustila jeho zápěstí, Cella Allabroxus zalapal po dechu. Všimla si, že
                                    měl chuť oplatit jí to
                                    nějakou urážkou, ale když pozvedla obočí, očividně si to rozmyslel. Druhou rukou si
                                    svíral zápěstí a šoural se
                                    zpátky, odkud přišel. Tamara si otráveně povzdechla. Zachytila pohled bandy
                                    zátopníků, kteří se poflakovali na
                                    druhé straně ulice, a kývla směrem k prchajícímu Allabroxovi. Zlodějíčci to
                                    pochopili a vydali se za ním.
                                    „O co šlo?“ ozval se za ní mladý hlas.
                                    Tamařino tělo se uvolnilo a svým končetinám zase dalo pohov. To chladné odhodlání,
                                    které viděl Allabroxus, jí
                                    z tváře zmizelo, protože jej vystřídal úsměv.
                                    „Ale to nic,“ řekl a otočila se ke Gysbertovi a Colette. „Jeden opilec prostě chtěl
                                    zkusit své štěstí.“
                                    „Jdeš pozdě,“ řekl Gysbert a ukázal přes ochoz na otupěné kovové boky mechanického
                                    orloje nějakých sto stop
                                    pod úrovní mostu. „Podívej.“
                                    „O čem to mluvíš?“ otázala se Tamara. „Starý hladovec neukazuje správný čas už celé
                                    roky.“
                                    „Pravda,“ přiznal, a přestože se snažil vypadat rozzlobeně, v jeho očích se zračila
                                    zamilovanost. „Ale dohodli
                                    jsme se, že se setkáme dřív, než stín Starého hladovce přejde Techmaturgickou věž.“
                                    Ukázal na místo, kde temný obrys tajuplné hodinové věže padal na patra dolních
                                    laboratoří věže, odkud z
                                    křivých rohů unikaly zelenošedé výpary. „Vidíš?“
                                    Tamara se usmála a položila mu ruku na rameno. Podíval se na místo, kde se ho
                                    dotkla, a veškerý hněv, který
                                    mohl cítit, byl rázem pryč.
                                    Colette obrátila oči v sloup a řekla: „No tak, jde se. Gysbert je možná takový
                                    blázen, že ti to zpoždění
                                    odpustí, ale klan Medarda určitě ne. Se třetím zazvoněním zavírají bránu, a když
                                    jsme se dostali na most,
                                    zvonili už podruhé.“
                                    Panské sídlo klanu Medarda nebylo daleko od severního konce mostu, ale ulice byly
                                    rušné a dnes se tam bude
                                    chtít dostat spousta dalších, aby na zkouškách vystavili své výtvory.
                                    „Máš pravdu,“ řekla Tamara, přitáhla si batoh a pohladila zařízení uvnitř. „Pojďme
                                    těm bohatým potvorám
                                    ukázat, co dokážeme.“
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Brány panského sídla klanu Medarda představovaly působivé dílo z kalené oceli
                                    zasazené do vysoké stěny z
                                    alabastrově bílého kamene. V četných výklencích podél stěny byly bronzové busty
                                    význačných členů rodiny,
                                    včetně současného velitele klanu Jaga Medardy. Před otevřenými branami se srocoval
                                    bezpočet učedníků, z nichž
                                    každý nesl prvotřídní vynález, o kterém doufal, že mu zajistí pracovní smlouvu u
                                    této příkladné rodiny. Tamaře
                                    se zamlouvala zdejší zdvořilost, neboť každý učedník dával pozor, aby nestrčil do
                                    výtvoru svého souseda.
                                    Vchod strážili muži v barvách klanu, ozbrojení meči a píkami, ověřujíce pravost
                                    dokumentů každého žadatele,
                                    než mu umožnili vstoupit dovnitř. Tamara je sledovala při práci a obdivovala jejich
                                    profesionalitu a
                                    zevrubnost. Pár učedníků odcházelo s nepořízenou, neboť jejich papíry byly nesprávně
                                    orazítkované či padělané.
                                    Nehádali se, prostě odešli a odevzdaně krčili rameny.
                                    Když přišli na řadu, Tamaru, Colette i Gysberta pustili dovnitř bez sebemenšího
                                    zádrhelu. Colette si předtím
                                    vzala na svědomí, že se postará o to, aby jejich papíry byly v pořádku, a ta si na
                                    detaily opravdu potrpí. O
                                    téhle její vlastnosti si Tamara myslela, že dívce v příštích letech zajistí dobré
                                    postavení.
                                    Zrovna když procházeli branami a z budovy piltoverské pokladnice se rozeznělo třetí
                                    zvonění, Tamara cítila,
                                    jak se jí zježily chloupky vzadu na krku. Za ta léta se naučila svým instinktům
                                    věřit. Zastavila se, jako by
                                    si chtěla upravit přezku batohu, a ohlédla se zpátky na ulici. Na okraji mramorové
                                    kašny seděla žena oděná do
                                    volně sepnuté vesty piltoverského šerifa a rysy tváře jí stínem zakrývala na zakázku
                                    vyrobená čapka stažená
                                    hluboko do obličeje. Jednu nohu měla ohnutou a opírala se o ni loktem, zatímco její
                                    pohled pročesával zástupy
                                    učedníků. Přes rameno měla pušku s dlouhou hlavní a zdálo se, že je na ní mřížovinou
                                    ze stříbrného drátu
                                    připevněno cosi, co vypadalo jako třpytící se drahokam. Její pohled spočinul na
                                    Tamaře, která se otočila dřív,
                                    než si ji stihla pořádně prohlédnout.
                                    Tamara ten pohled znala: byl to pohled lovce.
                                    Když se brány zavřely, dohonila Colette a Gysberta, kteří stáli v davu čítajícím
                                    dvacet hlav, jež s ústy
                                    obdivem dokořán zíraly na to, co na první pohled vypadalo jako prostý kočár. Ale pak
                                    si Tamara všimla vespod
                                    visící magitechnické podložky a uzlíku zlatostříbrných kabelů, které se vinuly k
                                    předním a zadním ojím. Z
                                    podložky vyzařovalo slabé světlo a Tamara na jazyku cítila měď.
                                    „To je samo-lokomotor,“ řekl Gysbert. „Jeden z návrhů Uberti, jestli se nepletu.“
                                    „To není možné,“ namítla Tamara. „Ta pracuje výhradně pro klan Cadwalder.“
                                    „Ne na dlouho, jak jsem slyšela,“ prohlásila Colette.
                                    „Co tím myslíš?“ zeptal se Gysbert.
                                    „Podle drbů od ponku jeden z Medardových špehů ukradl kopii schémat,“ řekla Colette
                                    už prakticky šeptem.
                                    „Povídá se, že to bylo dost krvavé. Rozsekaná těla a tak podobně. Proslýchá se, že
                                    se ji snaží odloudit klan
                                    Torek, ale klan Cadwalder samozřejmě nic nepřizná.“
                                    „No bodejť by přiznali,“ řekla Tamara, když se černě lakované dveře panského sídla
                                    otevřely. „Kdyby veřejně
                                    připustili, že někdo ukradl návrhy hlavního vynálezce, vypadali by jako slaboši.“
                                    Správce domu třímající dlouhou černou hůl a oděný do karmínové a zlaté livreje klanu
                                    Medarda uvedl nadějné
                                    učedníky do sídla. Když je prováděl klenutým předsálím, přepychovými přijímacími
                                    místnostmi a velkolepými
                                    galeriemi, Tamara zaslechla obdivné lapání po dechu. Nápadné jmění klanu bylo
                                    vystaveno všem na odiv ve zlatem
                                    lemovaných podobiznách, které zaplňovaly celé stěny, ve velkých pískovcových sochách
                                    válečníků se zvířecími
                                    hlavami, které sem na velké náklady dovezli ze shurimských hrobek, a ve zkřížených
                                    zbraních, jež nesly známky
                                    ionské výroby. Podlahy se blýskaly mramorovými dlaždicemi, široké honosné schodiště
                                    bylo vytesané z
                                    přeslenových pařezů freljordských železodřevěných stromů.
                                    Tamara si všimla, že všechno v tomto domě bylo umně vyrobené tak, aby to návštěvníka
                                    znejistilo a připomnělo
                                    mu, jak málo záleží na jeho úspěších tváří v tvář tomu, čeho dosáhl klan Medarda.
                                    Vzhlédla právě včas, aby
                                    spatřila ženu v šedých šatech, jež splývaly až na zem, a přehozem s karmínovými
                                    střapci, kterak kráčela
                                    mezipatrem v doprovodu dalšího sluhy. Podpatky jejích vysokých bot vyklepávaly
                                    podivný kovový rytmus. Shlédla
                                    na stádo učedníků, přičemž její ústa naznačila letmý úsměv, a ztratila se z dohledu.
                                    Správce nakonec jejich pochod zastavil ve středně velké čekárně s podlahou se vzorem
                                    z rybích kostí a
                                    Revekovým hodinovým strojem vyrobeným ze slonoviny a perletě, který odměřoval čas s
                                    metronomickou přesností.
                                    Kupředu vedly černě lakované dveře, na kterých byl v úrovni očí průzor, ale správce
                                    zaklepal svou holí na
                                    dřevěnou podlahu a naznačil, že by se měli rozesadit na lavice umístěné podél stěn.
                                    „Až zavolají vaše jméno, vstupte do zkušebny,“ prohlásil. „Postavte se k pultíku a
                                    představte se. V krátkosti
                                    vysvětlete, co budete předvádět, a posléze stručně – a toto slovo opravdu nemohu
                                    zdůraznit příliš, stručně –
                                    vysvětlete, jak funguje. Posuzovat vás budou učení vynálezci z klanu Medarda, takže
                                    předpokládejte, že vědí
                                    víc než vy. Radím vám, abyste odpovídali krátce, neboť se snadno začnou nudit. Pokud
                                    uspějete, projděte dveřmi
                                    nalevo. Pokud neuspějete, projděte dveřmi napravo. Toť vše. A hodně štěstí.“
                                    Správce tento projev sice pronášel mnohokrát předtím, ale Tamara z jeho posledních
                                    slov vycítila upřímnost.
                                    Položila ruku na svůj batoh a věděla, že zařízení uvnitř by jí v kterýkoliv jiný den
                                    dokázalo zajistit místo u
                                    kteréhokoliv piltoverského klanu. Vyměnila si pohled s Gysbertem a Colette. Oba byly
                                    nervózní a ji samotnou
                                    překvapilo, když se přistihla, jak jí srdce tluče jako o závod. Na zkoušky v Den
                                    pokroku se připravovala tak
                                    dlouho, že se jí z pomyšlení na to, že by klopýtla v cílové rovince, dělalo mdlo.
                                    Takhle se necítila už hodně
                                    dlouho. S úsměvem tento pocit přivítala. Bude se díky němu lépe soustředit. Natáhla
                                    se pro Gysbertovu ruku a
                                    stiskla ji. Na čele se mu zračil pot. Věnoval jí chabý, ale vděčný pohled. Colette
                                    zírala přímo před sebe,
                                    studovala tváře těch na druhé straně místnosti a bezpochyby přemítala o tom, kdo
                                    výběrem projde a kdo bude
                                    odvržen.
                                    Průzor v černých dveří se otevřel a všichni se napjali. Zaznělo jméno a jedna mladá
                                    dívka naproti nim vstala.
                                    Dveře se otevřely z druhé strany a ona se jimi nervózně proploužila. Ze zkušební
                                    místnosti zavanul zatuchlý
                                    pach starého dřeva a Tamara se pokusila představit si, jak to tam asi bude vypadat.
                                    Než zaznělo jméno jednoho z nich, prošlo dveřmi dalších šest učedníků. První šla
                                    Colette, která se odhodlaně
                                    postavila, vydechla a prošla dveřmi, aniž by se byť jedinkrát ohlédla zpět.„Povede
                                    si skvěle,“ zamumlal
                                    Gysbert polohlasně. „Vím to.“
                                    „Ty taky, Gysi“, řekla Tamara, ačkoliv měla podezření, že ho jeho nervy nejspíš
                                    dostanou do úzkých. Ten kluk
                                    ze Zaunu byl zdatný, ale ve velkých síních piltoverském klanu proti němu budou stát
                                    víc než jeho nervy.
                                    Byli vyvoláni dva další učňové. Tamara, sledujíc hodiny, si všimla, že každé slyšení
                                    je čím dál kratší. To už
                                    se učení vynálezci klanu Medarda začali nudit? Bude to hrát v prospěch těch, kteří
                                    své zařízení ještě
                                    neukázali, nebo naopak v neprospěch?
                                    Když zaznělo Gysbertovo jméno, málem z lavice vyskočil. Skoro upustil svůj batoh,
                                    ale na poslední chvíli ho
                                    zachytil. Tvář měl celou rudou od starostí a pot z něj přímo kapal.
                                    „Zhluboka se nadechni,“ poradila mu Tamara. „Vždyť se v tom vyznáš. Tvoje práce je
                                    dobrá.“
                                    „Ale je dobrá dostatečně?“ zeptal se.
                                    Tamara si pomyslela, že odpověď zná, ale přikývla a řekla: „Je.“
                                    Prošel dveřmi a pak byli postupně vyvoláni ostatní učedníci, dokud nezbyla jen
                                    Tamara. Místnost byla prázdná,
                                    ale stejně se nemohla zbavit pocitu, že ji někdo pozoruje. Když konečně zaznělo její
                                    jméno, ulevilo se jí.
                                    Strávila okamžik tím, že se dala do pořádku, načež se otočila a prošla dveřmi do
                                    zkušebny.
                                    Komnata za dveřmi byla kulatá a osvětlená zářivými skleněnými koulemi, které se
                                    vznášely nad nástěnnými svícny
                                    ve tvaru napřažených dlaní, jako by světu dopřávaly světlo. Tamara tak tak stačila
                                    potlačit úškleb nad tou
                                    přebujelou sebestředností. Byla v přednáškovém sále, ve kterém stupňovité lavice
                                    stoupaly v soustředných
                                    kruzích k zadní stěně. Uprostřed místnosti stál prostý dřevěný pultík a pracovní
                                    stůl a dále tu byly dvoje
                                    dveře. Levé pro úspěch, pravé pro selhání.
                                    Do stupňovitých lavic by se dokázala vměstnat nejméně stovka lidí, ale před ní jich
                                    sedělo jen pět. Dva muži a
                                    tři ženy – všichni na sobě měli mistrovské róby. Cosi si škrábali do svých velkých
                                    knih zlatem vykládanými
                                    brky, což díky vynikající akustice komnaty vytvářelo hlučnou ozvěnu. Každý z nich
                                    měl pravou magitechnickou
                                    augmentaci a Tamara z nich cítila, že už to chtějí mít za sebou.
                                    „Jméno?“ pronesla jedna z žen, aniž by zvedla zrak.
                                    „Tamara Lautari.“
                                    „Co budete předvádět?“ zeptal se jeden z mužů. Jeho rty se nehýbaly, neboť jeho
                                    umělý hlas skřípal z nákrčníku
                                    krytého mřížkou.
                                    Tamara položila batoh na ponk a vyndala svůj výtvor – sestavu drátěných vzpěr
                                    uspořádaných do krychle a
                                    kyselinou vyleptanou koulí uprostřed.
                                    „Říkám tomu magi-astrolábový zesilovač.“
                                    „Jak doufáte, že to bude fungovat?“ zeptal se znovu a Tamara nedávala najevo, jak
                                    moc ji jeho mechanicky
                                    laděný hlas znepokojoval.
                                    „Díky využití vlastností krystalu a exponenciálnímu nárůstu jeho výkonu za hranice
                                    toho, čeho dosud kdo kdy
                                    dosáhl.“
                                    Svá slova pronesla neutrálně, ale namyšlenost jejího prohlášení neprošla bez
                                    povšimnutí. Všichni mistři na ni
                                    teď upřeli svůj zrak. Nejspíš byli zvyklí na to, že od učedníků slyší velkohubá
                                    tvrzení, ale ta sebedůvěra v
                                    jejím tónu je očividně zaujala.
                                    „A jak to hodláte provést?“ zeptal se bělovlasý muž s broušeným drahokamem místo
                                    oka, zasazeným do
                                    porcelánového plátu na tváři zjizvené popáleninami.
                                    „Klíčovým prvkem je geometrie krystalu a také osa, podle které se točí,“ řekla
                                    Tamara a otevřela drobná dvířka
                                    na kouli, aby odhalila přesně vysoustruženou podpěru. Z ní visely tenké řetízky,
                                    podobné těm na drahém
                                    náhrdelníku, připravené zajistit pohonný krystal na místě. „Mé zařízení čte rychlost
                                    a úhel rotace a upravuje
                                    je tak, aby dosáhl optimálního energetického výkonu.“
                                    „Absurdní,“ prohlásila žena s umělou paží a pronikavým pohledem akademika, který už
                                    si od studentů vyslechl
                                    kdejaké bláznivé nápady a všechny je zamítl. „Při výboji energie z krystalu není
                                    dost času na to, aby mohl být
                                    jakkoliv kontrolovaně upraven. O to samé se před dvěma lety snažila už Praveen a
                                    málem při tom zničila půlku
                                    zlatnické čtvrti.“
                                    „Při vší úctě, madam, dovoluji si nesouhlasit.“
                                    „Váš nesouhlas nehraje žádnou roli, učednice. Můžete to dokázat? Můžete předvést to,
                                    co nám tu tvrdíte?“
                                    „Věřím, že ano,“ odpověděla Tamara.
                                    „Víra není základem vědy,“ řekla žena, jako kdyby mluvila se sebejistým dítětem,
                                    které se plete. „Důležitý je
                                    empirický důkaz.“
                                    „Dokážu to,“ slíbila Tamara.
                                    Žena se netvářila přesvědčeně, ale přikývla a řekla: „Nuže dobrá, můžete začít.“
                                    Na ponku vedle Tamary se odsunul poklop. Vyjel z něj ozdobný stojan, který třímal
                                    malý broušený krystal, jehož
                                    safírová modř plápolala vlastním vnitřním světlem.
                                    Magitechnický krystal.
                                    Ten krystal nebyl větší než nehet na jejím palci, ale představoval budoucnost.
                                    Díky tomuhle by se piltoverské klany mohly stát vládci světa, kdyby chtěly. A když
                                    ne ony, tak kdokoliv jiný,
                                    kdo by jej dokázal vyrobit efektivněji a dřív než za několik let, které si žádala
                                    výroba jediného kousku.
                                    Tento krystal měl v sobě jen málo síly, ale přesto byl nezměrně mocný a nehorázně
                                    cenný.
                                    Nečekala, že bude tak nádherný.
                                    „No prosím, dejte se do toho,“ vybídl ji ten popálený muž. „Oslňte nás.“
                                    Vzala krystal z držáku. Na dotek byl teplý a pulzoval tak slabě, že to skoro ani
                                    nebylo poznat. Byl mnohem
                                    těžší, než očekávala. S nesmírnou opatrností Tamara vložila krystal do své koule a
                                    upevnila ho jemnými
                                    řetízky. Zkontrolovala, jestli je zajištěný, a zařízení zavřela. Mechanismus na
                                    horní části krychle byl
                                    pohyblivý a ona jeho vzájemně propojené části natočila tak, aby přesunula hlavní
                                    dotykové body na místa, kde
                                    do sebe zaklaply.
                                    Zařízení začalo bzučet, jakmile okruhy v krystalu našly zdroj síly, a zevnitř začala
                                    sálat jemná modrá záře.
                                    Když se její zařízení začalo rozbíhat, Tamara se zazubila. Bzukot sílil a v ústech
                                    cítila stále silnější
                                    kovovou pachuť. Nyní začalo být zařízení hlasitější, až nepříjemně, a pulzovalo ve
                                    vlnách.
                                    Světelné koule v sále pulzovaly v souladu s výkyvy basového předení, které se ze
                                    zařízení linulo. Poskakovalo
                                    po pracovním stolu a vibrace jím zmítaly nalevo a napravo, nahoru a dolů. Kolem
                                    koule praštěly energetické
                                    záblesky a zářily z horního povrchu jako obrácené blesky.
                                    „Vypněte to, slečno Lautari!“
                                    Tamara sáhla na zařízení, ale proti ní vyšlehl záblesk modrého světla, který jí na
                                    hřbetě ruky zanechal rudý
                                    šrám. Trhla sebou a ustoupila od rychle se přetěžujícího zařízení.
                                    „Nemůžu,“ řekla Tamara zděšeně. „Optimalizuje příliš rychle!“
                                    Vždycky věděla, že se tohle stane, ale doufala, že změny, které na návrhu provedla,
                                    neselžou tak katastroficky
                                    jako teď. Z jejího stroje vystřelil proti jedné ze světelných koulí blesk modrého
                                    ohně. Koule vybuchla a
                                    zasypala okolí sprškou magnéziově jasných jisker.
                                    Pak následoval další blesk. A pak další tři. Tím jediným světlem zakrátko byla
                                    prudká modř Tamařina
                                    praskajícího zařízení. Žena s magitechnickou rukou vstala a zaťala ji v pěst. Se
                                    skřípěním klouzajícího kovu
                                    se celý pracovní stůl propadl do podlahy, která se nad ním rychle zavřela. Obrys
                                    padacích dveří nakrátko
                                    ozářilo světlo a pak se odkudsi zezdola ozval silný výbuch.
                                    „Bezpečnostní komora,“ poznamenala Tamara, které se ulevilo kvůli tomu, že její
                                    zařízení nevybouchlo o pár
                                    sekund dříve.
                                    „Ano, slečno Lautari,“ řekla žena, která se opět posadila a vzala do ruky své zlaté
                                    pero. „Myslíte, že jste
                                    první učedník, který před nás předstoupil s potenciálně vražedným vynálezem?“
                                    „Nejspíš ne,“ odpověděla Tamara. Byla zklamaná, ale ne překvapená. Takhle to bylo
                                    plánováno už od začátku,
                                    navzdory tomu, že její dílo by ráda sabotovala její profesní pýcha.
                                    Muž s magitechnickým okem si cosi zapsal do své knihy a, aniž by se na ni podíval,
                                    řekl:
                                    „Myslím, že víte, kterými dveřmi máte odejít.“
                                    Tamařin odchod ze sídla klanu Medarda byl mnohem méně slavnostní než její příchod.
                                    Dveře nejvíce napravo vedly
                                    do holé kamenné chodby, která se stáčela dolů srázovou skálou, dokud neskončila u
                                    ocelových dveří, které byly
                                    natolik vyztužené, že by ustály i náraz beranidla. Nesmírně svalnatý strážník s
                                    magi-hydraulickými pažemi a
                                    přílbou, o které si nebyla jistá, jestli je to doopravdy přílba, dveře otevřel.
                                    Sotva jimi stihla projít, když
                                    se za ní s bouchnutím zavřely.
                                    Vedly do boční ulice, jež se nacházela pod městem a vedla zpět k útesům. Nebyl to
                                    ještě Zaun, ale Piltover už
                                    také ne. Ulice byla dlážděná nesourodými kočičími hlavami a zamlžená od přízemních
                                    cárů zaunské Šedi. Na
                                    rozpadající se kamenné zídce naproti seděl Gysbert a pod nohama ležely roztřískané
                                    zbytky jeho zařízení.
                                    Když ji spatřil, usmál se na ni a řekl: „Nevyšlo to?“
                                    „Moc ne.“
                                    „Co se stalo?“
                                    „Výbuch.“
                                    Oči se mu rozšířily údivem. Rozesmál se, ale pak si přitiskl ruku na ústa. „Promiň,
                                    neměl bych se smát.
                                    Výbuch?“
                                    Přikývla a zazubila se. Znovu se rozesmál.
                                    „Ten můj se aspoň jenom rozpadnul,“ řekl. „Ne že by na tom záleželo. Jako kdyby
                                    někdy Medarda do svých
                                    vážených řad přijal Zauňana!“
                                    Tamara jeho hořkost přešla bez poznámky a zeptala se: „Neviděls Colette?“
                                    Gysbertovy oči se rozjasnily s vyhlídkou na to, že jí bude moct sdělit dobré zprávy.
                                    „Neviděl. Myslím, že prošla.“
                                    Tamara si úlevně oddechla.
                                    „No, tak aspoň jeden z nás se tam dostal,“ řekla. „Takže... půjdeme zapít žal?
                                    Koneckonců je Den pokroku.
                                    Myslím, že potom, co jsme málem vyhodili učené mistry do povětří, si nějakou tu
                                    rundu zasloužíme.“
                                    Do zorného pole jim vstoupila postava. Proti světlu na konci ulice se její silueta
                                    zdála být mrštná. Byly s ní
                                    i další, ale ti jí byli očividně podřízení, protože to ona měla na rameni
                                    přitisknutou pušku s dlouhou hlavní.
                                    Ústí zbraně neochvějně a pevně mířilo Tamaře na hlavu. „Je mi líto, slečno Lautari,“
                                    pronesla šerifka, kterou
                                    dnes už viděla, „ale obávám se, že toho panáka nestihnete.“
                                    Gysbertovo protestování pranic nezmohlo, když šerifka a její muži odváděli Tamaru
                                    pryč. Neměl dost odvahy na
                                    to, aby ji následoval, a ona za to byla ráda. Nechtěla, aby se do toho připletl. S
                                    rukama za zády ji dovlekli
                                    k okraji útesu a ona si šíleně dlouhou chvíli myslela, že ji doopravdy shodí dolů.
                                    Ale tohle byl Piltover. Tady se všechno dělá podle předpisů. Kdyby byla doma, už by
                                    měla dávno dýku v břiše
                                    nebo by plachtila vzduchem dolů směrem k věžím města, jež se rozkládalo pod ní.
                                    Místo toho zahnuli do úzké
                                    uličky na skalním převisu, která se stáčela podél útesů k velké lanovce, jež vedla
                                    dolů do rušných přístavišť
                                    u mořského průchodu městem.
                                    „Vy mě zatýkáte?“ zeptala se Tamara. „Co jsem provedla?“
                                    „Vážně? Budeš ze sebe dělat hloupou?“ zeptala se šerifka. „Prohledali jsme tvůj
                                    pokoj a našli jsme všechno.
                                    Magitechnické deníky, schémata.“
                                    „Já jsem učednice,“ řekla Tamara. „Ode mě se čeká, že budu mít schémata.“
                                    Došli k mřížované železné plošině připevněné na rovnoběžných kolejnicích stočených
                                    směrem dolů k oceánu a
                                    přístavu pod nimi. Širokým průlivem proplouvaly stovky lodí, jež se krčily ve stínu
                                    obrovitánských Slunečních
                                    bran, které umožňovaly cestu po moři z východu na západ. Některé jen proplouvaly,
                                    zatímco jiné zakotvily a
                                    vykládaly zboží, než pak naplnily své útroby nákladem, který mohly Piltover a Zaun
                                    nabídnout. Tamara spatřila
                                    freljordské ledoborce, noxijské vojenské bárky, shurimské obilné galeony a dokonce i
                                    pár plavidel, které
                                    působily podezřelým dojmem, že nedávno vypluly ze zlodějských doupat v Bilgewateru.
                                    Na to všechno dohlížely flotily piltoverských válečných lodí: štíhlá plavidla s
                                    ebonitovými trupy, dvěma
                                    řadami vesel a železem potaženými klouny. Proslýchalo se, že je pohání víc než jen
                                    síla veslařů a že je každá
                                    z nich vybavena baterií silných magitechnických zbraní. Tamara nevěděla, jestli je
                                    to pravda, ale
                                    nejdůležitější bylo, že lidé věřili, že to pravda je.
                                    Její úvahy o válečných lodích přerušili tři šerifčini muži, kteří ji zatáhli do
                                    výtahu, přičemž ji drželi
                                    pevněji a bolestivěji, než by museli.
                                    „Možná, ale podle mě moc učedníků do svých děl neukrývá tak podrobné mapy Piltoveru.
                                    Jmenuju se Caitlyn a
                                    pochůzky dělám tolik let, že se mi to ani nechce počítat, takže ulice tohohle města
                                    znám líp než většina
                                    ostatních. A musím říct, žes odvedla zatraceně přesnou práci. S těmihle plány by i
                                    Vi mohla projít Piltoverem
                                    se zavázanýma očima a neztratit se.“
                                    „Nechápu,“ hlesla Tamara, když Caitlyn zatáhla za páku a kosý výtah se vydal na
                                    rozechvělý sestup do spodních
                                    pater města.
                                    „Já myslím, že to chápeš moc dobře.“
                                    „Co to znamená?“
                                    Šerifka neodpověděla a Tamara zavrtěla hlavou. Oči se jí zalily slzami.
                                    „Podívejte, přísahám, že nevím, o co tady jde,“ řekla. Hlas se jí třásl a hruď se
                                    chvěla vzlykáním. „Prosím,
                                    jsem jen učednice, která se snaží prorazit. Podepsání smlouvy s klanem Medarda byla
                                    moje poslední šance se
                                    někam dostat, než mi dojdou peníze od táty a já se budu muset upsat jedné ze
                                    zaunských chemdílen. Prosím,
                                    musíte mi věřit!“
                                    Jejímu žadonění se nedostalo sluchu a ani šerifka, ani její muži se neobtěžovali
                                    odpovědět na její čím dál
                                    afektovanější prosby o soucit a pochopení. Klesali stále níž. Když se výtah s
                                    hrknutím zastavil u přístavů,
                                    ocitli se ve stínu shurimské galeony, které právě vyložili její náklad. Tamara
                                    sledovala, jak veškerý její
                                    světský majetek nacpali do kovového vozíku, který sloužil k převážení obilí z
                                    nákladního prostoru právě
                                    takových plavidel. Uvnitř byly její deníky a srolované plány, stránky měly vytrhané
                                    a rozervané: měsíce
                                    důkladné práce vyhozené jako nějaké smetí. Ucítila olej a dobře věděla, co bude
                                    následovat. Vytrhla se ze
                                    sevření mužů, kteří ji drželi, a padla na kolena před Caitlyn.
                                    „Ne! Prosím, nedělejte to,“ plakala. „Prosím. Já vás prosím!“
                                    Caitlyn si jí nevšímala a přistoupila k vozíku. Od kolemjdoucího přístavního dělníka
                                    si nechala zapálit dýmku
                                    a její hořící obsah odklepla do vozíku. Olejem nasáknutý papír Tamařiných knížek a
                                    plánů vzplanul tak rychle,
                                    až to udělalo „vhúš“. Oheň to všechno rychle pohltil a spálil Tamařino dílo na popel
                                    během několika chvil. Ze
                                    zbytků stoupal dým. Plivla Caitlyn pod nohy.
                                    „K čertu s váma,“ vyštěkla. „Kéž se Šeď nikdy nehne od vašeho prahu!“
                                    „Hezký pokus,“ pronesla Caitlyn a vytáhla ji na nohy. „Ten tvůj přízvuk by jednomu
                                    zamotal hlavu. Umíš ho
                                    vážně dobře, to se musí nechat. Tak akorát slangu, tak akorát hrubosti, ale já už
                                    slyšela každý hlas v tomhle
                                    městě, odshora až dolů, a ten tvůj mi nikam nesedí, víš? Je v něm až trochu moc sazí
                                    a hněvu z tvé vlasti, než
                                    aby ti to doopravdy prošlo.“
                                    „O čem to mluvíte?“ namítla Tamara. „Vychovali mě v horním Piltoveru. Jsem
                                    Zlatozorná dívka! Narodila jsem se
                                    na dohled Zatměných trezorů! Přísahám, že nelžu!“
                                    Caitlyn zavrtěla hlavou. Tahle hra už ji přestala bavit.
                                    „Ne, přízvuk máš dobrý, ale stejně nedokážeš tak úplně zamaskovat tu niterní
                                    noxijskou povýšenost,“ řekla a
                                    svá slova zdůrazňovala tím, že Tamaru prstem šťouchala do hrudi. „A já vím, co jsi
                                    zač. No jo, už jsem slyšela
                                    ty historky od táboráků o válečných zednářích, válečnících, kteří se vplíží na
                                    nepřátelské území a zkoumají
                                    ho. Mapujete terén, hledáte ty nejlepší cesty, kudy by mohlo postupovat vojsko, a
                                    připravujete základy pro
                                    vpád.“
                                    Tamara nedostala šanci obvinění popřít, neboť Caitlynini muži ji dovlekli přes
                                    můstek na galeonu. Předali ji
                                    dvěma snědým shurimským šermířům, zatvrzelým zabijákům, kteří by za půl stříbrného
                                    převodu prodali i vlastní
                                    babičku.
                                    „Do Piltoveru už se nevracej,“ řekla Caitlyn a opřela si pušku v náručí. „Jestli tě
                                    ještě někdy uvidím,
                                    dostaneš kulku do hlavy. Rozumíš?“
                                    Tamara neodpověděla. Bylo jí jasné, že Caitlyn myslí vážně každé slovo.
                                    „Strčte ji do podpalubí, pak ji vyhoďte na nějakém nepříjemném místě v Bel’zhunu,“
                                    řekla Caitlyn loďmistrovi.
                                    „Nebo ji hoďte přes palubu, až budete dost daleko, mně je to fuk.“
                                    Než ji pustili opět na palubu, byla už loď daleko na moři. Příliš daleko od souše,
                                    než aby tam mohla doplavat,
                                    ale Tamara neměla v plánu se namočit. Sledovala, jak se jí zářivý klenot Piltoveru
                                    vzdaluje za obzor – smutná
                                    z toho, že odplouvá, ale šťastná kvůli tomu, že její mise je konečně u konce.
                                    Škoda že její mistrně zhotovené mapy a nákresy lehly popelem, ale to riziko tu bylo
                                    vždy, a ona je dokázala
                                    nakreslit znovu podle paměti. Zavřela oči a prošla si duševní cvičení, která jí
                                    umožňovala si představit, jak
                                    kráčí nočními piltoverskými ulicemi, počítat kroky a zapsat si do hlavy každou
                                    křižovatku, ulici i postranní
                                    uličky.
                                    Uvažovala o tom, které z těch drobečků chleba, jež na své cestě zanechala, umožnily
                                    Caitlyn zatáhnout kolem ní
                                    síť, ale řekla si, že teď už na tom nezáleží. Piltoverská šerifka byla chytrá, ale
                                    Tamara měla neodbytný
                                    pocit, že ji ve skutečnosti neodhalila Caitlyn. To dělalo Tamaře starosti, protože
                                    to znamená, že v Piltoveru
                                    je někdo, o kom neví a kdo je natolik prohnaný, že dokáže odhalit válečného zednáře.
                                    Ať už to byl kdokoliv a nehledě na to, kolik si mohl myslet, že o tajnůstkářském
                                    Řádu válečných zednářů ví,
                                    zbývala tu jedna věc, kterou si neuvědomoval.
                                    Totiž to, že váleční zednáři pracují v páru a že se někdy vyplatí jednoho prozradit,
                                    aby se ten druhý mohl do
                                    cizích zemí zanořit o to hlouběji.
                                    Tamara se sama pro sebe usmála a už si představovala ty cenné informace, které
                                    Colette získá pro Noxus v srdci
                                    klanu Medarda.
                                    Lehla si na lůžko z prázdných pytlů na obilí a uložila se ke spánku.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p3 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Příliš slabé srdce</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    „Mělas ji zabít.“
                                    Můj bratr opatrně položil dvě kostky cukru na lžíci se škvírou, která ležela opřená
                                    přes tenké okraje jeho
                                    čajového šálku. Svou rozjařenou pozornost soustředil na nalévání čaje. Vrásky na
                                    jeho tváři se opět stáhly v
                                    úsměv a ze rtů se mu vydralo zachichotání, když sledoval, jak se kostky rozpouštějí
                                    a propadají se do sebe.
                                    Bez naděje na únik se poslední zbytky sladkosti rozpadly pod náporem tmavého nápoje.
                                    „Lady Sofie nebude problém,“ opáčila jsem.
                                    Stevan vztekle mávnul rukou. „Dneska možná ne, ale zítra? Když si city nehlídáš,
                                    začínají hnisat, sestro.“
                                    Tázavě se na mě podíval. „Je lepší uhasit jiskru dřív, než podpálí dům, nebo ne?“
                                    „Mluvila jsem s Arvininým hlavním výzvědníkem...“
                                    „Ty a ti tvoji výzvědníci... Já zkrátka říkám, že zradila svůj rod a měla by za to
                                    zaplatit životem...“
                                    „Ten čas možná přijde,“ řekla jsem a zmírnila tón. „Ale já se s ním dohodla.
                                    Adalbert dohlédne na to, aby se
                                    nepřipletla do maléru. Je teď jeho zodpovědností.“
                                    Moje část debaty byla u konce. Stevan se v křesle zaklonil s výrazem neochotného
                                    souhlasu a zvedl deku, kterou
                                    měl přehozenou přes klín.
                                    „Tomu chlapovi by se hodilo, kdyby si do hlavy nechal nainstalovat další pár očí,“
                                    zabručel Stevan tiše.
                                    Stevan to bral tak, že nikdy nešlo o hledání řešení, ale vždy až o konečný výsledek.
                                    Řešení, která jsem
                                    rozdávala, by podle mého bratra mohly v Piltoveru nechat zmizet spoustu problémů.
                                    Nad volbami, které k těmto
                                    řešením vedly, uvažoval málokdy.
                                    Vzala jsem svůj šálek do jedné ruky a druhou nechala volně klesnout k bokům, kde se
                                    opřela o lano s hákem,
                                    které jsem měla obtočené kolem pasu. Stevan měl částečně pravdu. Konečné výsledky
                                    byly fajn, ale mně spíš šlo
                                    o tu cestu.
                                    Pozorovala jsem Stevana skrz páru, jež stoupala z mého šálku. Našpulil rty, jako by
                                    se rozhodoval. Pod tím
                                    tlakem mu zbělela kůže na bradě, čímž se zvýraznily stařecké pihy, které vykukovaly
                                    z hedvábí, jež měl ovázané
                                    kolem krku.
                                    „Je tu ještě něco jiného,“ pronesla jsem.
                                    „To jsem tak průhledný, sestro?“
                                    Myslím, že by se snad i začervenal, kdyby mu to jeho slabý tep dovolil. Místo toho
                                    se bolestivě usmál a ze
                                    zásuvky ve stole mezi námi vytáhl složený kousek papíru a korálkový růženec. Stevan
                                    popojel se svým kolečkovým
                                    křeslem dozadu a sípal přitom námahou. Tahal za malé páčky na křesle, které dávaly
                                    povely malým ozubeným
                                    kolečkům, jež poháněla vetší převody, dokud celé to soustrojí nedotlačilo křeslo až
                                    ke mně a s ním i jeho
                                    samého.
                                    „Krátkodobé zásnuby madam Arvino nebylo to jediné, co během tohohle zmatku vyplavalo
                                    na povrch,“ řekl. „Tohle
                                    našli během úklidu u jednoho z baronových mužů.“
                                    Odložila jsem svůj šálek na bledý talířek a vzala si od něj papír i s růžencem.
                                    Přesunula jsem rovnováhu
                                    čepelí pod sebou a jejich ostré hroty se zanořily hlouběji do bohatého koberce.
                                    Okraje papíru byly ohořelé a z nepravidelného opálení sálala skrz papír nazelenalá
                                    záře. Růženec nesl známky
                                    častého používání: fazety skleněných modlitebních kamínků byly vyleštěné a hladké.
                                    „Camille.“
                                    Můj bratr mé jméno vyslovoval jen tehdy, když to začalo být vážné. Nebo když něco
                                    chtěl. Rozbalila jsem papír,
                                    ze kterého stoupal závan nepříjemné zaunské štiplavosti. Přelétla jsem pohledem
                                    silnější linky. Schéma to bylo
                                    úhledné a uspořádané, písmo bylo plynulé a přesné. Oči se mi stočily k vynálezcově
                                    značce přesně v okamžiku,
                                    kdy Stevan potvrdil jeho totožnost.
                                    „Jestli se Naderi vrátil--“
                                    „Hakim Naderi je pryč.“ Ta slova mi vylétla z úst, byl to reflex.
                                    Od doby, kdy onen krystalograf sloužil jako vrchní vynálezce našeho rodu, uplynulo
                                    víc než jen pár let. Přišlo
                                    mi to jako celá věčnost.
                                    Stevan zvažoval svůj další krok. „Sestro, ty víš, co to je.“
                                    „Ano.“ Podívala jsem se na papír. Nákres vyobrazoval stejnou mechanicko-krystalickou
                                    konstrukci, která mi
                                    tepala v hrudi.
                                    Byl to nákres mého vlastního srdce.
                                    „Mysleli jsme, že se všechny zničily. Jestli existuje tenhle, mohou existovat i
                                    další. Konečně bych nemusel
                                    být upoután k tomuto křeslu,“ řekl. „Zase bych mohl chodit po domě tak, jak se na
                                    vládce klanu patří.“
                                    „Možná je na čase, aby se odpovědnosti vládce klanu ujal někdo jiný,“ řekla jsem.
                                    Už je to hodně dávno, co Stevan dokázal kráčet po chodbách zcela sám. Bylo to něco,
                                    co mu jeho vlastní děti a
                                    vnuci nikdy nedali zapomenout. Nešlo tady jen o nějaký kus papíru a náboženský
                                    náhrdelník. Pro Stevana to byla
                                    mapa k nesmrtelnosti.
                                    „Je to jen jedno schéma,“ pokračovala jsem. „Domníváš se, že když najdeme zbytek
                                    Naderiho nákresů, naši
                                    vynálezci dokážou jeho dílo vyrobit znovu. Pořád by tu byla otázka pohonu--“
                                    „Camille. Prosím.“
                                    Podívala jsem se na svého bratra. K jeho tělu, jež přišlo na svět křehké, se čas
                                    nezachoval vlídně. Ale jeho
                                    oči, po všech těch letech, jeho oči měly stále stejnou barvu jako ty mé – modř rodu
                                    Ferrosů. Tu hlubokou modř
                                    nedokázal oslabit ani věk, ani choroba. Jeho oči měly stejnou zářivou barvu jako ty
                                    magitechnické krystaly,
                                    jež osvětlovaly nákres v mých rukou. Upíral na mě prosebný pohled.
                                    „Díky nám dvěma zaznamenal náš rod úspěchy, o jakých se matce a otci ani nezdálo,“
                                    řekl. „Pakliže by bylo
                                    možné tvou augmentaci zopakovat, tento úspěch – náš úspěch, Camille – by mohl být
                                    nekonečný. Tento rod zajistí
                                    Piltoveru budoucnost. Ba co víc, zajistíme pokrok celému Valoranu.“
                                    Stevan měl vždycky cit pro dramatické scény. Když se k tomu přičetla jeho chabá
                                    tělesná konstituce, bylo našim
                                    rodičům vždycky zatěžko mu cokoliv odmítnout.
                                    „Nejsem výzvědník celého Valoranu. Třeba nenajdu vůbec nic.“
                                    Stevan si úlevně oddechl. „Ale budeš hledat?“
                                    Přikývla jsem a vrátila mu schéma, růženec jsem si ale nechala. Strčila jsem si ty
                                    propletené korále do kapsy.
                                    Otočila jsem se k odchodu ze studovny.
                                    „A, Camille? Jestli je naživu, jestli ho najdeš...“
                                    „Nic se nezmění,“ řekla jsem a zastavila jsem bratra dřív, než stačil vyhrabat další
                                    kus minulosti. „Má
                                    povinnost je, jako vždy, k budoucnosti tohoto rodu.“
                                    Pozdně odpolední dav u obchodní třídy Severní vítr se stále nedočkavě chystal na
                                    oslavy Dne pokroku. Tváře
                                    lidí žhnuly úsilím vynakládaným na přípravy svátku inovace, který se v tomto městě
                                    konal každý rok. Nebyli to
                                    však oni, nýbrž jeden opilecky se potácející cizí kupec, kdo odhalil můj druhý stín.
                                    „U mědvědovcova zmrzlýho cecku,“ řekl kupec, otrávený kvůli tlačenici v davu.
                                    Odstrkoval ty, kteří se
                                    zastavili, aby mu pomohli. „Nepotřebuju pomoc.“
                                    Kolem nás bzučely piltoverští včelí trubci, až na jednu blonďatou dělnici na kraji
                                    náměstí. Nepřestávala jsem
                                    ji pozorovat, i když jsem se sklonila ke kupci před sebou.
                                    „Tak vstávej,“ řekla jsem mu.
                                    Freljorďan ke mně vzhlédl. Z naštvání sáhl po ryté dýce z klu, kterou měl u pasu.
                                    Podívala jsem se mu do tváře
                                    a sledovala, jak si mě měří od hlavy dolů – kolem magitechnického krystalu v mé
                                    hrudi až po nožní čepele. Muž
                                    uvolnil sevření svého nože.
                                    „Tak je hodnej,“ řekla jsem. „A teď mi jdi z cesty.“
                                    Pokorně přikývl. Kupec ustoupil, obchodní mysl piltoverského úlu se rozptýlila a
                                    zcela ho obklopila, zatímco
                                    kulhal na druhou stranu ulice. Nehybný zůstával pouze můj stínový doprovod, který mě
                                    sledoval od vzdáleného
                                    stánku.
                                    Prodírala jsem se dál davem; lidé mi bez potíží ustupovali. Když se naskytla
                                    příležitost, zalezla jsem do
                                    slepé uličky a vystřelila svůj hák s hákem na vysoký dřevěný trám, který se klenul
                                    nad ní. Vytáhla jsem se
                                    nahoru do stínů a čekala.
                                    Za okamžik vešel do uličky můj doprovod. Její šaty byly vrstvené a dostatečně
                                    nevýrazné, aby na sebe na
                                    zaunské promenádě nepřitahovala pozornost, ale její zdobný bič, který měla u boku,
                                    naznačoval piltoverský
                                    původ, anebo alespoň velmi štědrého sponzora. Nechala jsem ji projít až do paprsku
                                    světla, který ji oslepil.
                                    Jakmile byla na pozici, seskočila jsem za ni, přičemž hroty mých čepelí hladce
                                    zajely do mezer mezi dlažebními
                                    kostkami.
                                    „Tys něco ztratila, holčičko?“ řekla jsem a v šepotu se mi zračilo mírné zavrčení.
                                    Její ruka hmátla po černé kožené rukojeti jejího biče. Byla na vážkách, ale zdálo
                                    se, že zvítězil selský
                                    rozum.
                                    „Zdá se, že jsem to našla.“ Dívka pozvedla své otevřené dlaně k ramenům. „Přináším
                                    zprávu.“
                                    Nakrčila jsem obočí.
                                    „Od vašeho bratra, madam,“ řekla.
                                    Jestli si Stevan nedá pozor, jednou kvůli těm jeho dramatickým scénám přijde někdo o
                                    život.
                                    „Tak mi ji předej.“
                                    Dívka držela jednu ruku nahoře a tou druhou vytáhla malý dopis z těsně přiléhavého
                                    rukávu. Vosková pečeť měla
                                    ve znaku symbol Ferrosů a Stevanovu osobní značku.
                                    „Jestli pohneš byť jen brvou, podříznu ti krk,“ řekla jsem.
                                    Otevřela jsem dopis. Cítila jsem, jak ve mně stoupá vztek jako horečka. Stevan se
                                    sám rozhodl, že mi najme
                                    pomocnici. Pro případ, že by mé vyšetřování vyvolalo nějaký „neodbytný sentiment“,
                                    který by mi zabránil v
                                    plnění povinností.
                                    Napadlo mě, že to myslel dobře, ale i po všech těch letech se zdálo, že pokud jde o
                                    Hakima, prostě mi nevěří.
                                    Bylo od něj zbabělé, že tyto city skrýval pod dekou na klíně a neřekl mi o nich do
                                    očí, než jsem odešla.
                                    „Za to, žes mi doručila tuhle urážku, bych tě měla zabít,“ řekla jsem, když jsem
                                    zvažovala její odpověď. „Jak
                                    se jmenuješ?“
                                    „Aviet.“ Ruce ani hlas se jí netřásly. Byla mladá, neměla uměle vylepšený ani
                                    koneček prstu.
                                    „A tohle zadání jsi přijala s vědomím toho, že mé rozčilení může mít následky?“
                                    „Ano, paní,“ řekla. „Doufala jsem, že když se mnou budete spokojená, našlo by se pro
                                    mě ve vašem domě...
                                    trvalejší místo.“
                                    „Aha.“
                                    Otočila jsem se k ní zády a vyšla ven z uličky, abych jí dala příležitost mě
                                    napadnout, pokud to opravdu měla
                                    v úmyslu. Zaslechla jsem, jak vydechla, i to chraplavé zadrnčení, když pohladila
                                    stočený ocelový bič u svého
                                    boku. Pak následovaly její kroky.
                                    „Máme cíl, paní?“
                                    „Kostel,“ řekla jsem a poklepala si na růženec v kapse. „Drž krok.“
                                    První sněm Slovutných vyvinutých byl přísně vzato pořád ještě v Piltoveru, ale bylo
                                    to na hraně. Tady, za
                                    Pomezním tržištěm, převažoval zhoubný zápach dolního města slavnostní vůni pečeného
                                    masa a sladkého pečiva. Po
                                    zemi se převalovala zaunská šeď jako nízký příliv. Obalovala se lidem kolem nohou a
                                    srážela se kolem plátěných
                                    stánků obchodníků, takže vytvářela kaluže zakaleného bahna.
                                    Otočila jsem se k dívce. „Ty zůstaneš tady.“
                                    „Mám za úkol vás sledovat,“ odvětila Aviet. „Váš bratr mi—“
                                    „Zůstaneš tady,“ zopakovala jsem a zamezila tak jakékoliv další diskusi. Na hry
                                    svého bratra jsem pomalu
                                    přestávala mít nervy. „Slovutní vyvinutí jsou zarytí věřící. Nevylepšené nemají
                                    zrovna v lásce.“
                                    Podívala jsem se na svou novou pomocnici – schválně jestli na to něco řekne. Aviet
                                    mírně přesunula váhu na
                                    paty. Ještě pořád ji svědila touha po boji, aby prokázala, že na to má, ale nebyla
                                    si jistá, jestli je tohle
                                    ten správný okamžik.
                                    Usmála jsem se. „Na to bude dost času později, děvče.“
                                    Vstup do staré budovy ústil v temné předsálí, které bylo od hlavní síně oddělené
                                    železnou mříží. Skrz
                                    diamantové vzorce svařeného kovu osvětlovalo shromáždění několik hloučků
                                    žlutooranžových termálních lamp. Od
                                    těch asi padesáti lidí se ozýval jednohlasný burácivý šepot, který vytvářel dojem,
                                    že pod nimi dýchá obrovský
                                    stroj. Tmavá aksamitová látka obalovala ty části jejich těl, které byly pořád ještě
                                    z masa, zatímco jejich
                                    kovové paže a vylepšené nohy byly vystaveny teplému světlu. Zde se luxusní vylepšení
                                    míchala s těmi, jejichž
                                    účel byl spíše užitkový. Piltoveřan, nebo Zauňan – to mezi Slovutnými vyvinutými
                                    nehrálo žádnou roli. Toto
                                    rozdělení bylo pro jejich vyšší účel naprosto vedlejší. Uprostřed skupiny se jedna
                                    mladá žena s mechanickými
                                    lokty obrátila k muži s lesklou kovovou čelistí.
                                    „Tělo je křehké,“ řekla mu. „Svaly jsou slabé.“
                                    „Stroj nás žene kupředu,“ odpověděla celá skupina najednou. Prázdným vzduchem nad
                                    nimi se nesla ozvěna jejich
                                    slov. „Budoucnost je v pokroku.“
                                    Nikdo si mě nevšiml. Držela jsem se ve stínech, zcela nepovšimnuta uměle vylepšeným
                                    stádem, a pokračovala ve
                                    svém pátrání.
                                    Slabé klokotání ezofiltru bratra Zaviera jsem zaslechla ještě dřív, než jsem ho
                                    spatřila. Svou plešatící hlavu
                                    měl tak přimknutou k hrudi, jak mu to jeho dýchací přístroj umožňoval. Zapaloval pár
                                    malých svíčiček v rohu
                                    bočního oltáře kaple.
                                    Na něj shlížela impozantní postava vyvedená chladným olovem a matovým sklem. Šedá
                                    paní, svatá patronka
                                    Slovutných vyvinutých. Vitrážové okenní sklo zářilo zevnitř, strašidelně nasvícené
                                    obloukovými lampami zvenčí.
                                    Přistoupila jsem ke svatostánku. Byly na něm nádoby s orgány. V nich plavaly oční
                                    bulvy jako nakládaná vejce.
                                    Obětiny byly zabalené plátnem, některé jemným, jiné mastným a potrhaným. Kolem kusů,
                                    které sem odhodilo
                                    shromáždění, bzučelo pár much. Jeden ze zabalených balíčků se pohnul. Krátce nato z
                                    něj vystrčila nos malá
                                    morová krysa, která mě vyzývala, abych jí sebrala její úlovek. Obal nově objeveného
                                    pokladu se zachytil za
                                    okraj a zbytek balíčku se odhrnul, čímž odhalil svraštělý prst. Krysa k němu
                                    přicupitala, ale bratr Zavier ji
                                    odehnal zpět do temnoty.
                                    „Camille,“ řekl. Spolu s vlhkým čvachtáním byl v jeho hlase slyšet smích. „Přišla
                                    jsi rozjímat?“
                                    „Přišla jsem pro informace, bratře.“ Vytáhla jsem z kapsy růženec – skleněné korále
                                    se zašmodrchaným drátem.
                                    Bratr Zavier se na mě otočil. I jeho oči byly kryté sklem, zvětšené jako ty v těch
                                    nádobách, ačkoliv na rozdíl
                                    od tamtěch se v těch jeho mihotal život. Podala jsem mu růženec.
                                    „Kde jsi to našla?“ Zavrtěl hlavou, zatímco se ho jal zkoumat, a pak mlaskl jazykem.
                                    „No to nic, už bych se
                                    také mohl naučit se na podobné věci neptat.“
                                    Vrátil se ke svým posvátným světélkům. „Před několika týdny jsem se potkal s mužem,
                                    který ho měl u sebe.
                                    Zapálil svíčku a požádal ji o přízeň pro nadcházející Den pokroku.“ Bratr Zavier
                                    pokynul k postavě vyobrazené
                                    na okně. Hábit Šedé paní byl vytvořen mozaikou popelavě fialového skla, zarezlých
                                    převodů a začernalých pístů.
                                    Na její jméno se často odvolávali vynálezci, když si kvůli závadě či vlastní
                                    neschopnosti připadali bezmocní.
                                    Její požehnání však často vyžadovalo oběť.
                                    „Kůži měl opálenou jako ti, co žijí na poušti. Byl starší než obvyklí cizí učedníci,
                                    kteří se snaží uspět na
                                    zkouškách,“ pokračoval bratr Zavier.
                                    „Nevíš, o který klan usiloval?“
                                    „Říkal, že bydlí v ubytovně poblíž klanu Arvino.“ Tovární hluk shromáždění odezněl.
                                    „Dnešní kázání je u konce.
                                    Moje povinnost volá.“
                                    Bratr Zavier mě poplácal po ruce. Uspořádal si svou temnou róbu a vydal se zpět do
                                    hlavní haly, zanechav mě
                                    mým myšlenkám.
                                    Hakim se vrátil, ale neposlal žádný vzkaz. Ne že bychom si při posledním rozhovoru
                                    nějak jasně řekli, jak
                                    bychom se mohli nejlépe spojit. Sebrala jsem z podlahy křehký prst a položila ho
                                    zpět k ostatním obětinám. Ta
                                    představa, že se zde doprošuje jako nějaký obyčejný učedník, mě štvala. Hakim měl
                                    před vynálezci z klanu
                                    Arvino nedozírný náskok. Skrz trojúhelníčky a diamanty z broušeného skla bočního
                                    okna kaple jsem viděla Aviet,
                                    jak stojí pod pouličním osvětlením. Ještě pořád poslouchala rozkazy... zatím.
                                    Mé shovívavé mlčení prolomilo táhlé zaskřípání – krátké, ale mnohem silnější než od
                                    krysy. Cítila jsem, jak mi
                                    magi-krystal v hrudi vibruje očekáváním, když jsem se otáčela, abych hrozbě stanula
                                    tváří v tvář.
                                    „Ty jsi ona?“ zeptal se slabý hlásek.
                                    Z tmavého rohu poblíž kovové lavice vykročila malá dívka. Nemohlo jí být víc než
                                    šest nebo sedm.
                                    „Ty jsi Šedá paní?“ zeptala se znovu. Když teď byla blíž, můj magi-krystal, jehož
                                    tep se zpomalil, jí
                                    osvětloval tvář slabou modrou září. V jedné ruce držela uzlík omotaný gázou, který
                                    se až příliš podobal těm,
                                    jež byly vyskládány za mnou. Druhý rukáv jejích tmavých šatů visel prázdný.
                                    Stála jsem vzpřímeně a tyčila se nad ní. Klekla jsem si, takže se má tvář ocitla na
                                    stejné úrovni s tou její.
                                    Lehce jsem se dotkla kovové lavice, takže mezi ní a mými prsty přeběhl krátký oblouk
                                    krystalické energie.
                                    Dívka sledovala, jak se dychtivé zajiskření odráželo na vyleštěném kovu mých čepelí.
                                    „Vzdala ses svých nohou kvůli Dni pokroku?“ zeptala se.
                                    Slovutní vyvynutí vyznávali starou zaunskou tradici, jež spočívala v tom, že na Den
                                    pokroku obětují něco
                                    osobního v naději, že se další verze vynálezu povede lépe. Byl to zvyk, který bylo
                                    možné vystopovat do dávné
                                    historie města, kdy se lidé Zaunu museli pokusit znovu vybudovat své životy po
                                    ničivém „incidentu“. Bohatství
                                    a rozkvět Piltoveru nad těmi zjizvenými rozvalinami sloužil mnohým jako důkaz toho,
                                    že tato tradice má smysl.
                                    Podívala jsem se na holčičku. Kvůli Dni pokroku jsem se před lety nevzdala svých
                                    nohou, ale něčeho mnohem
                                    dražšího.
                                    „Tyhle jsem si vybrala,“ řekla jsem. „Protože lépe vyhovovaly mým potřebám.”
                                    Dívka přikývla. Modré světlo mezi námi pohaslo, ale já i tak viděla černé křečové
                                    žíly na malých prstících,
                                    které svíraly její uzlík. Jen málokdy se stávalo, že sněť v této části města
                                    nakazila někoho tak mladého.
                                    Slovutní vyvinutí často přijímali nemocné a dohlédli na odstranění umírající tkáně,
                                    což vnímali jako klíčový
                                    okamžik při přerodu života a víry člověka pomocí technologie.
                                    „Bratr Zavier říkal, že je to časem lehčí,“ podotkla.
                                    „Je,“ řekla jsem jí.
                                    Felčar, který ji měl na starosti, byl nedbalý. Té dívce měl okamžitě odebrat obě
                                    ruce najednou. Je mi jasné,
                                    že chirurg si ten nedostatek odvahy, když držel nůž, vysvětloval jako laskavost, ale
                                    čekání té dívce nijak
                                    neprospěje. Pokud jí tu druhou ruku brzo neamputují, ty rozšířené cévky se jí
                                    dostanou blíž k hrudi a nakonec
                                    jí zčerná srdce. Pravděpodobnost, že se dožije příštího Dne pokroku, byla malá.
                                    Dívka si skousla ret a váhala nad svou další myšlenkou. V tom okamžiku jsem v jednom
                                    z větších panelů
                                    vitrážového skla okem zachytila pohyb. Stála jsem a sledovala, jak se blíží několik
                                    temných obrysů. Aviet už
                                    nebyla sama.
                                    Vykročila jsem do ztemnělé chodby a vydala se ven.
                                    „Stýská se ti po nich?“ vyhrkla dívka.
                                    Neotočila jsem se. Věděla jsem, že se její tvář chvěla nadějí jako ta řada svíček na
                                    oltáři. Věděla jsem to,
                                    protože jsem si pamatovala své vlastní nervózní pochyby. Hakim po mně před mnoha
                                    lety chtěl odpověď na
                                    podobnou otázku. Po mém srdci? Po něm? Jestli se mi bude po něčem z toho stýskat?
                                    Sáhla jsem si na své
                                    magi-krystalické vylepšení a ujistila se, že pořád vibruje pravidelně. Hned napravo
                                    od hranaté rytiny pečetě
                                    Ferrosů jsem cítila malé ladné písmo. Byla to značka Hakima Naderiho.
                                    „Ne,“ zalhala jsem.
                                    Aviet byla připravená k boji, její blonďaté vlasy pod světlem pouliční lampy plály
                                    jako svatozář. Kolem ní
                                    kroužilo pět mužů jako přístavní žraloci. Jejich užitková vylepšení do jejich siluet
                                    vykousaly rozeklané
                                    stíny.
                                    „Dej nám tu hezkou věc a my tě možná nezabijem tak pomalu,“ zamumlal hlasitě ten
                                    nejmenší a očima sledoval
                                    Avietinu ruku na jejím biči. Veškerý hněv z celého dne se nastřádal – od Stevanova
                                    bratrského vyčinění přes
                                    mou novou zbytečnou společnici až po myšlenku na to, že se Hakim vrátil. Cítila
                                    jsem, jak mi páteří prosakuje
                                    potlačovaná energie, která hledá cestu ven. Nabubřelý ničema a jeho kumpáni s oslíma
                                    ušima budou stačit.
                                    „Zapomněli jste poprosit,“ zvolala jsem.
                                    Ten velkohubý se svědícím nosem vzhlédl. „A hele, hoši,“ řekl. „Žádný strachy.
                                    Vypadá to, že se dostane na
                                    každýho.“
                                    „Je to od vás hezké, že jste se k nám přidala, madam,“ řekla Aviet.
                                    „Jo, zrovínka sme si chtěli užít trochu tý odměny, co sme dostali ke Dni pokroku,“
                                    procedil jeden z těch
                                    vyšších s měděným vylepšením. Jeho stejně velký společník si přetáhl okraj špinavé
                                    vlněné čapky přes tekutinou
                                    naplněnou očnici a ušklíbl se. „Milostpani.“
                                    Můj příchod je vyrušil, takže jejich kroužek se trochu zkřivil a vznikla v něm malá
                                    mezera.
                                    To mi bohatě stačilo.
                                    Mými nejspolehlivějšími spojenci byly vždy rychlost a duchapřítomnost. Rozeběhla
                                    jsem se k oné mezeře a
                                    dlouhým obloukem jsem chytila toho vychrtlého přes rameno. Má mečovitá noha prořízla
                                    špinavý tvíd a látkou
                                    začala rychle prosakovat temnější červeň, ale do bezvědomí ho poslal až následný
                                    oblouk modré magi-krystalické
                                    energie.
                                    Ten otylejší a ten s tím krysím přízvukem se vrhli na Aviet, zatímco ti dva čahouni
                                    přistoupili ke mně. Po
                                    tváři se mi rozlil temný úsměv – přesně tohle jsem po takovém rozjímání potřebovala.
                                    Mí dva taneční partneři se však nebavili. Oba měli ramena rozložitá jako ty dva
                                    zvony, které vyzváněly nad
                                    obchodní třídou Železného písku. Ještě pořád se nerozhodli, který z nich se na mě
                                    vrhne jako první, a právě ta
                                    nerozhodnost mi poskytla šanci. Já je sejmu oba.
                                    Přikročila jsem k tomu s očnicí a nechala jsem svou nohu, aby pročísla svinuté
                                    trubky jeho mědí plátovaného
                                    bratra. Špatně odhadl můj dosah a zoufale se snažil znovu připojit přeseknuté
                                    hadičky k chrchlající
                                    chem-pumpě. Stačilo jedno dlouhé máchnutí a noha jeho společníka už byla od kolene
                                    dolů k ničemu. Vyčkala jsem
                                    na okamžik, kdy se vrátí ten měděný s funkční rukou. Vždycky si všichni myslí, že
                                    dokážou přechytračit druhý
                                    úder.
                                    Vždycky se ale pletou.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    „Teď si posbírej ty rozbité součástky a kliď se mi z očí,“ řekla jsem mu. Jeho bratr
                                    už klopýtal do stínů a
                                    bahnem za sebou táhl svou bezvládnou nohu.
                                    Uličkou se roznesla kovová ozvěna Avietina biče. Pak bylo slyšet další prasknutí
                                    napnutého drátu a z toho
                                    otylého se snesla sprška jisker, když se schoulil tváří k dlaždicím a po zašpiněných
                                    tváří mu stékaly slzy.
                                    Byli jen čtyři.
                                    Rozhlédla jsem se. Ten s krysím obličejem a přebujelým sebevědomím chyběl. Našla
                                    jsem ho, jak se plížil k
                                    Sněmovní síni.
                                    Můj hák se zabořil hluboko do hranatého kamene nad vchodem do síně. Rychle jsem se
                                    snesla na svou krysu,
                                    povalila ho svou vahou a oba jsme se překulili.
                                    Když jsme se zastavili, byla jsem nahoře. Jeho smrdutý dech byl rychlý a přerývaný.
                                    „Vážně sis myslel, že utečeš?“ zeptala jsem se hlubokým a vyváženým hlasem.
                                    Vystrašeně zavrtěl hlavou, ale jeho umaštěná ruka hmátla po kapesním noži, který měl
                                    u pasu. Jelikož ho
                                    oslňovala zář mého magi-krystalu, který měl tak blízko u obličeje, mžoural. Zoufale
                                    mi ten nůž chtěl zabořit
                                    do stehna – cokoliv, čím by se mě zbavil.
                                    „Jen to zkus,“ zašeptala jsem.
                                    Oči se mu rozšířily překvapením, ale mému svolení neodolával dlouho. Hrot jeho nože
                                    probodl tmavou kůži, ale
                                    dál se nedostal, neboť se zarazil o mou kovovou nohu. Na tváři se mu zračilo
                                    překvapení, když mu ruka silou
                                    úderu sklouzla, takže svou zaťatou pěstí sjel po ostří vlastního nože.
                                    Svůj výkřik nepolknul jako ti ostatní, takže se odrážel od vlhkého kamene okolních
                                    budov.
                                    Vzhlédla jsem, zatímco se odrážel od Sněmovní síně. Nad námi se tyčilo barevné sklo
                                    okna Šedé paní. K oknu se
                                    tiskl malý obličej, který vše sledoval.
                                    Naklonila jsem se, takže čepel mého kolene téměř políbila nepravidelný puls na krku
                                    muže pode mnou.
                                    „Jestli tady budeš lovit ještě jednou, zabiju tě,“ slíbila jsem.
                                    Když si poražený uvědomil, že získal život navíc, stáhl se a nemotorně se odplazil
                                    pryč. Když byla mezi námi
                                    dostatečná vzdálenost, vstal, sevřel svou krvácející ruku a utekl si do nějaké temné
                                    díry lízat rány.
                                    Slyšela jsem, jak Aviet namotává kov svého biče.
                                    „Slyšela jsem, že pod celým tím soustrojím nemáte srdce,“ řekla s neskrývaným
                                    zájmem. „Možná že jsou to jen
                                    drby.“
                                    „Chovej se slušně, děvče,“ odpověděla jsem chladně a vykročila z uličky. „Nebo tě to
                                    naučím.“
                                    Pomezní tržiště a Sněmovní síň se neustále krčily ve stínech, jelikož se nad nimi
                                    tyčilo tolik pokroku. Ale
                                    než jsme se dostali k ubytovně u klanu Arvino, nastala skutečná noc. Po pořádné
                                    dávce tekuté odvahy se krčmář
                                    ochotně podělil o své podrobné záznamy, ačkoliv jeho rukopis měl k ideálu hodně
                                    daleko. Naderi byl buď někde
                                    ve sklepě, nebo ve třetím patře. Nechala jsem Aviet, aby prohledala sklepení,
                                    zatímco jsem se pomocí svého
                                    háku dostala k otevřenému oknu ve třetím patře.
                                    V malé výhni v zadní části místnosti už zbyly jen žhnoucí uhlíky pokryté vrstvou
                                    popela. Protáhla jsem se
                                    oknem a ocitla se v místnosti. Pokoj byl tmavý a malý stůl osvětlovala jen jediná
                                    lampa. Ale když jsem
                                    spatřila muže spícího u stolu, s tmavými kadeřemi a opálenou pouštní pletí, zatajil
                                    se mi dech. Vibrace mého
                                    magi-krystalu přeskočily. Možná i jemu se zastavil čas.
                                    „Hakime,“ zvolala jsem slabě. Postava u stolu se pohnula, jak se pomalu probouzela
                                    ze spánku. Protáhla se s
                                    ladností kočky a otočila se. Mladý muž si nevěřícně protřel ospalé oči. Byl Hakimovi
                                    tak moc podobný, až to
                                    zabolelo.
                                    Ale nebyl to on.
                                    „Madam Ferros?“ Oklepal se, aby se ještě víc probral. „Co tady děláte?“
                                    „My se známe? zeptala jsem se.
                                    „Ne, ne tak docela, madam,“ řekl, skoro jako by se styděl. „Ale já vaši tvář vídal
                                    často.“
                                    Vrátil se ke stolu a přesunul pár papírů, přičemž vytáhl jeden, který byl o něco
                                    starší a zašlejší než ty
                                    ostatní. Podal mi ho.
                                    Linky byl silné, tahy tuší jasné a uspořádané a stínování přesné. Byla to Hakimova
                                    práce, ale nebylo to
                                    schéma. Byl to obrázek mého obličeje. Nepamatuju se, že bych mu pózovala. Musel ho
                                    načrtnout zpaměti, když
                                    jednoho večera pracoval v laboratoři. Měla jsem tam rozpuštěné vlasy. Usmívala jsem
                                    se. Byla jsem zamilovaná.
                                    To bodnutí bylo tak ostré, že jsem zalapala po dechu. Tomu mladému muži před sebou
                                    jsem nic neřekla. Nešlo to.
                                    „Mohlo to být klidně nakresleno včera, madam,“ prolomil mladík ticho.
                                    Myslel to jako lichotku, ale mně tím jen znásobil ty lány času, které se mi
                                    rozprostíraly v hlavě.
                                    „Můj strýc ho nosil u sebe až do své smrti.“
                                    „Tvůj strýc... je mrtvý?“
                                    „Ano, Hakim Naderi. Pamatujete se na něj?“ zeptal se.
                                    „Ano.“ To slovo se mi vzpříčilo v ústech a obalilo se kolem sobecké otázky, kterou
                                    jsem v sobě nosila už
                                    příliš dlouho. Otázky, u které jsem si nebyla jistá, jestli chci znát odpověď. I
                                    kdyby mě měla bolestivá
                                    vzpomínka zaplavit tisíci malými ranami, bylo lepší je otevřít všechny najednou a
                                    mít to za sebou. Podívala
                                    jsem se na mladého muže, který se Hakimovi tolik podobal. „Pověz, oženil se někdy
                                    tvůj strýc?“
                                    „Ne, madam,“ řekl – nejistý, jestli mě tím nezklame. „Strýček Hakim říkal, že
                                    milovat vaše dílo bylo víc, než
                                    bychom mohli od života žádat.“
                                    Své slzy už jsem všechny dávno vyplakala, takže pro tento okamžik mi už žádné
                                    nezbyly. Sebrala jsem štůsek
                                    papírů a položila na něj obrázek svého obličeje. Linie nakreslené tuší se mihotaly v
                                    modrém světle stroje,
                                    který nahradil mé srdce. To, čím jsem byla. To, čeho jsem se vzdala. Veškerá ta
                                    ostrá oběť, která ze mě
                                    učinila to, čím jsem dnes. To všechno bylo zachyceno až s palčivou podrobností.
                                    Mohla jsem si minulost
                                    schovat, ale nikdy by se mi nevrátila.
                                    „Tohle je všechno? Veškerá práce?“ Má slova zněla jako temné zašeptání.
                                    „Ano, madam, ale...“ Hlas se mu vytratil v nevěřícné hrůze, když jsem balík položila
                                    na uhlíky a lehce foukla.
                                    Olejem napuštěný svitek rychle vzplanul rudooranžovým plamenem. Sledovala jsem, jak
                                    minulost bublá a tmavne,
                                    dokud z ní nezbylo nic než oharky a prach. Do přítomnosti mě vtáhl zpět až ten
                                    mladík.
                                    Hakimův synovec pomalu kroutil hlavou, jeho nevíra byla hmatatelná. Dobře jsem
                                    věděla, jak silný může být šok
                                    z tak velké a rychlé ztráty. Nebyl schopný slova. Doprovodila jsem ho ze schodů ven
                                    na ulici. Upravil si
                                    koženou brašnu přes rameno a zíral na dlažební kostky.
                                    Obrátil se zpátky na mě. Pocit porážky vystřídal narůstající strach. Jelikož jsem
                                    byla tak ztracená ve své
                                    vlastní minulosti, nevěnovala jsem stínům na ulici takovou pozornost. Sotva jsem
                                    zaslechla kovové zadrnčení
                                    drátu. Švihnutí bičem přišlo rychle a spoutalo mi paže kolem boku.
                                    „To by stačilo, madam,“ řekla Aviet. V hlase se jí zračila samolibost. Dívala jsem
                                    se, jak si prohlíží
                                    Hakimova synovce.
                                    „Za tohle tě můj bratr platí?“ Nepřekvapilo mě to. Aviet vyhlížela příležitost celý
                                    večer. A moje rozptýlená
                                    pozornost z nalezení Hakimova synovce skýtala příležitost jako každou jinou.
                                    „Ano,“ řekla. „Nás všechny.“
                                    Na dláždění vyšli dva velcí muži a pouliční osvětlení zachytilo jejich opravená
                                    vylepšení. Za nimi následoval
                                    ten otylý a jeho malý protějšek s krysím obličejem. Byli to ti samí muži jako v té
                                    uličce za Sněmovní síní.
                                    Ten otylý začal Hakimova synovce ohrožovat nožem, zatímco tvář toho druhého
                                    rozjasnil ten jeho hlodavčí úsměv,
                                    když mladému učedníkovi dal roubík.
                                    Ten kolohnát s nově zapojenými chem-hadičkami vykročil vpřed. Jeho prsty sebou
                                    škubaly, dychtivé oplatit
                                    násilí, které jsem mu předtím uštědřila.
                                    „Bacha na ty krystaly, Emefe,“ řekla Aviet. Sevření biče zesílilo a já cítila, jak
                                    mi zápěstí semkla kovová
                                    pouta. Obešla mě a postavila se vedle Hakimova synovce. „Přišli jsme si pro ně a pro
                                    Naderiho, jinak nedostane
                                    nikdo ani vindru.“
                                    To všechno proto, že můj bratr tolik žárlil? Věděla jsem, že Stevan cítil, jak mu
                                    čas utíká mezi prsty,
                                    zatímco já nad ním stála takřka nesmrtelná. Ale na druhou stranu neměl nejmenší
                                    tušení, jakou cenu jsem za
                                    svou službu rodině zaplatila. Copak nechápal, kolik to teď bude stát jeho?
                                    „A ten zbytek?“ zeptal se ten měděný, který se na mě usmíval, jako by se chystal na
                                    hostinu při Dni pokroku.
                                    „Zbytek je váš,“ odpověděla Aviet.
                                    „Bylo vod vás hezký, milostpani, jak ste nám předtim předvedla ty svý schopnostě,“
                                    řekl, když svou vylepšenou
                                    ruku opět sevřel v pěst. Očividně měl pocit, že svůj útok nemusí skrývat, když stál
                                    proti spoutanému
                                    protivníkovi. Úškleb se mu rozšířil. „Bude to aspoň vo dost rychlejší.“
                                    Kovové klouby se dotkly mé čelisti. Očekával, že budu vzdorovat, ale já se místo
                                    toho nechala tím úderem
                                    srazit na kolena. Jeho těžce vylepšená paže setrvačností klesla na zem spolu se
                                    mnou. Cítila jsem na rtech
                                    svou vlastní krev, ale tentokrát to byl on, kdo se ocitl mimo rovnováhu. Zbytek
                                    bandy přestal žvanit.
                                    „Ještě jste neviděli všechny mé triky,“ řekla jsem a vstala.
                                    Projela mnou energie mých magi-krystalů a síla se ve mně vzedmula jako lavina.
                                    Kolohnátův bratr se snažil
                                    zakročit a udeřil svou vlastní uměle vylepšenou pěstí do zářícího nárazníku. Štít
                                    zapraskal a zasyčel, ale
                                    vydržel. Teď jsem byla s úsměvem na řadě já.
                                    Aviet popadla vinutou rukojeť svého drátěného biče a doufala, že mě z energetického
                                    pole vymaní. Prudce
                                    zatáhla, aby mě vyvedla z rovnováhy. Neměla tušení, jak dlouho jsem žila na ostří
                                    nože.
                                    S rukama stále spoutanýma jsem skočila kupředu s napřaženou nohou, prořízla hrdlo
                                    druhému kolohnátovi a
                                    přistála tak, abych probodla toho prvního. Bič se Aviet odvinul z ruky jako had.
                                    Zavolala na ty dva, kteří
                                    stále drželi Hakimova synovce.
                                    „Jestli ho pustíte, zabiju vás oba.“
                                    „Ještě pořád si myslíš, že mám srdce?“ zeptala jsem se jí, když mi její dva obři
                                    leželi mrtví u nohou.
                                    Aviet byla nejistá, ale zůstala na místě.
                                    „Jsem meč i štít klanu Ferros,“ řekla jsem jí a každé slovo pronesla s ledovou
                                    přesností. „Můj bratr mě chce
                                    zabít, aby prodloužil svůj křehký život o pouhých pár dalších sobeckých chvil. Jeho
                                    touha zradila jeho
                                    povinnost i náš rod.“
                                    Cítila jsem, jak krystaly začaly pulzovat rychleji.
                                    „A ty se nedožiješ rána,“ řekla jsem.
                                    Chvíli jsem soustředila energii krystalu, jež nabírala na síle, dokud se štít, který
                                    mě předtím obklopoval,
                                    neproměnil v elektrické vězení. Nebylo úniku.
                                    Skočila jsem do vzduchu, výš než předtím, a tvrdě dopadla, čímž jsem rozdrtila kov,
                                    jenž mi poutal zápěstí, i
                                    dlažební kostky mezi námi. Síla nárazu porazila Aviet, její dva zbývající hromotluky
                                    i Naderiho synovce. Na
                                    ulici se vytvořil kráter a ve vzduchu se vznášel prach. Ten souboj, o který Aviet
                                    usilovala už od chvíle
                                    našeho setkání, aby mému bratrovi dokázala své schopnosti, nešel podle plánu. Paty
                                    jejích kožených bot šoupaly
                                    o kamennou ulici a její tělo naznačovalo útěk ještě dřív, než s ním její mysl
                                    vyjádřila svůj souhlas. Jak tak
                                    stála proti mně, četla jsem její strach. Ať už jí můj bratr o mně řekl cokoliv,
                                    hrozně to podcenila. Aviet
                                    poznala, že jakoukoliv stopu milosrdenství, kterou jsem měla předtím, zcela
                                    odplavilo odhalení zrady mého
                                    bratra.
                                    Vykročila jsem vpřed a z mé nohy odletovaly obloukové výboje. Zatlačila jsem na
                                    čepel, když se jí dotkla.
                                    Aviet se horko těžko snažila, aby se obsah jejího břicha nevyvalil ven, ale byla to
                                    marná snaha. Se zbylými
                                    dvěma ranaři jsem udělala krátký proces a ulice kolem ubytovny opět ztichla. Zvedla
                                    jsem ze země Avietin krví
                                    zbrocený bič.
                                    Synovec Hakima Naderiho se v panice opřel o zeď. Mladík přerývaně dýchal přes
                                    špinavý hadr, který měl v
                                    ústech. Přistoupila jsem k němu, podobně jako ke zvířeti, kterého nechcete vylekat.
                                    Rozvázala jsem mu pouta na
                                    zápěstí. Nabídla mu ruku. Když se jeho prsty dotkly mých, třásly se. Jakmile se
                                    postavil na nohy, pustil se
                                    mě.
                                    Spatřil násilnou stránku mé práce, kterou jsem se nikdy nepřiměla ukázat Hakimovi, a
                                    já to všechno připustila.
                                    Ta dobrosrdečná žena, kterou jsem kdysi bývala, byla opravdu pryč a nechala po sobě
                                    jen chladnou temnotu a
                                    šedý popel.
                                    „Zkoušky,“ řekl a brada se mu roztřásla zcela jiným druhem hrůzy. Začala na něj
                                    dopadat skutečnost tohoto
                                    večera, když mu docházelo, že to všechno nebyl jen pouhý sen. „Co mám zítra ukázat
                                    vynálezcům?“
                                    „Studoval jsi u svého strýce?“
                                    „Ano. Naučil mě všechno, ale ty nákresy—“
                                    Hakimův synovec věděl, jaké má možnosti: buď začít pracovat pro mě, anebo se vzdát
                                    celoživotního díla. Má
                                    pozice výzvědníka by nedovolila, aby jeho znalosti padly do rukou jiného rodu. Ve
                                    vyděšených očích jsem
                                    spatřila jeho nevinnost a neznalost obětovaného světa. Byla jsem vražedný spasitel a
                                    temný ochránce. V tomto
                                    okamžiku krutého pochopení jsem se stala jeho Šedou paní, ocelovým stínem, kterého
                                    je třeba se bát a který je
                                    třeba uctívat.
                                    „Vybuduješ jim lepší zítřek,“ řekla jsem.
                                    On, neschopný zformovat své myšlenky do slov, přikývl a odpotácel se do noci.
                                    Modlila jsem se, aby do svítání
                                    znovu nalezl své odhodlání. Jinak by na světě neexistovalo místo, kam by mohl utéct
                                    a kde bych ho já nenašla.
                                    Stála jsem na balkóně ve studovně svého bratra a dívala se dolů. S vlaječkami
                                    visícími z okapů domu si
                                    pohrával chladný větřík. Přede mnou se rozkládalo celé město.
                                    Dveře do studovny se otevřely a já na okamžik zaslechla přípravy na zítřejší příliv
                                    učedníků. V těchto hlasech
                                    a chvatných krocích jsem slyšela všechny ty uplynulé roky, které si navzájem byly
                                    tak podobné, že mi splývaly
                                    do jedné neoddělitelné změti. Všechny až na dva: Na ten, kdy jistý pohledný muž z
                                    pouště odtančil s mým
                                    srdcem. A na ten, kdy jsem po tom samém muži žádala, aby mi ho vyřízl.
                                    Kolikrát sem se mnou Hakim mezi těmi dvěma časovými milníky přišel? Vánek, který si
                                    pohrával s praporky, mu
                                    rozechvíval kadeře, když stával na balkóně. „Takový příslib,“ říkával, když mu oči
                                    tančily po lesklých
                                    střechách města, zatímco záře Zaunu osvětlovala budovy zespoda, „takový křehký
                                    stroj, a všechny ty části
                                    spolupracují.“
                                    Říkávala jsem mu to, co mi říkával otec – že tohle byl příslib pokroku, příslib
                                    Piltoveru. Hnal naše město
                                    kupředu, ale jeden špatně tvarovaný převod to mohl celé ohrozit. Jedno ozubené kolo,
                                    které odmítlo hrát svou
                                    roli, mohlo celý ten stroj zničit.
                                    Na koberci zavrzalo Stevanovo křeslo. Mé prsty prahly po Hakimových kadeřích nebo i
                                    po útěše, kterou skýtalo
                                    leštěné sklo růžence, jejž jsem měla v kapse. Místo toho jsem v rukou pevněji
                                    sevřela Avietin stočený bič.
                                    Hakim mě z této temnoty chtěl tak moc vytáhnout a až příliš pozdě si uvědomil, že od
                                    své práce, od své
                                    povinnosti vůči rodině jsem se mohla odpoutat asi jako od vlastního stínu.
                                    „Camille?“
                                    Neříkala jsem nic. Nedokázala jsem odtrhnout zrak od té křehké vyhlídky ani od svých
                                    ještě křehčích vzpomínek
                                    na minulost. Hodinový strojek tikal a kolečka Stevanova křesla ho dovezla až za mě.
                                    „Vrátila ses,“ řekl. „Aviet?“
                                    Hodila jsem Avietin bič na vlněnou pokrývku, kterou měl na klíně.
                                    „Aha.“
                                    „Svůj účel splnila,“ prohlásila jsem.
                                    „A tím chceš říct co?“ Na to, jak dlouho strávil můj bratr v křesle, byl mistrný
                                    tanečník. Zatahal za drát
                                    biče.
                                    „Připomněla mi ten můj,“ řekla jsem.
                                    „Tvůj účel?“ Stevanova počáteční nervozita se proměnila v rozrušení. Věděl, že dnes
                                    večer zemře. Byl přistižen
                                    a nemohl utéct – obzvláště ne přede mnou. Jeho jediná útěcha spočívala v tom, že se
                                    mě pokusí zranit zrovna
                                    tak těžce, než jeho čas vyprší. Jelikož ho omezovala vlastní křehkost, jako jediné
                                    zbraně mu zůstávala slova.
                                    „Máš vůči mně povinnost,“ řekl. „Stejně jako jsi ji měla vůči našemu otci.“
                                    Povinnost. Můj otec. Ta správná slova se zaříznou hlouběji než dýka.
                                    „Jsi tu od toho, abys mi sloužila,“ zavrčel.
                                    „Ne, přísahala jsem službu rodu.“ Přísaha, kterou jsem složila, se mi zčista jasna
                                    objevila v hlavě. Přísaha
                                    všech výzvědníků. Citovala jsem ji teď bez námahy i bez lítosti. „Tomuto rodu budu
                                    věrná a oddaná a jeho
                                    potřeby budu stavět nad své vlastní. K tomu zavazuji svou mysl, tělo i srdce.“
                                    Byla to ta samá slova, která jsem řekla Hakimovi tu noc, kdy jsem to mezi námi
                                    ukončila. Mé srdce nemohlo
                                    patřit jemu, protože jsem ho už zaslíbila jinde.
                                    „Ta pozice výzvědníka měla být moje.“ Stevanův hlas mě vrátil zpátky do přítomnosti.
                                    Popadl opěry křesla, až
                                    mu zbělaly klouby. „Přísahala jsi našemu otci, a co jsi udělala? Zemřel, protože jsi
                                    nebyla dost silná. A pak
                                    jsi skoro opustila náš dům. A kvůli čemu? Kvůli lásce? Pozornosti? Kde byla tvá
                                    služba tenkrát?“
                                    Vyplivl ta slova do prostoru mezi námi. Ty naběhlé žíly, ta sněť... nechala jsem ji
                                    hnisat příliš dlouho.
                                    Jakou laskavost jsem prokazovala tomuto rodu tím, že jsem ignorovala jeho šílenství?
                                    „Já si kvůli rodině vyřízla srdce. Kvůli tobě, Stevane,“ řekla jsem. „Dala jsem jí
                                    všechno, čím jsem. Můžeš
                                    ty, po všech těch letech, říct to samé?“
                                    Stevan zakašlal jako vlhká jiskra v zoufalé snaze vzchopit v sobě život, ale věděl,
                                    že plamen už v sobě
                                    nevykřeše.
                                    „Otec ti tohle všechno prostě dal, ale to já strávil celý svůj život tím, že jsem mu
                                    dokazoval, že si to
                                    zasloužím,“ řekl. Jeho slova těžkla znechucením. Hněv mého bratra rostl a otravoval
                                    ovzduší jako chemická
                                    směs. „Možná mě vnímáš jako zrádce, ale zodpovědnost neseš ty, sestro. Kdyby se ti
                                    dalo věřit, že se budeš
                                    rozhodovat správně, nemusel bych se do toho plést.“
                                    To já dovolila, aby se z něj stalo tohle monstrum. To já tolerovala ty jeho chmurné
                                    pletichy a pohnutky jen
                                    proto, že jsem nebyla ochotná čelit budoucnosti bez něj – budoucnosti, ve které by
                                    si nikdo nepamatoval ženu,
                                    kterou jsem kdysi byla. Kdybych byla bývala ve svém odhodlání silnější, byla jsem to
                                    mohla ukončit už před
                                    lety. Postupně jsem odsekávala kousky sebe sama, ale po celou tu dobu jsem nenašla
                                    odvahu odseknout ten
                                    kousek, o kterém jsem věděla, že pošpiní náš rod.
                                    „Tu noc bych bývala utekla s Hakimem, kdybys se nebyl obtěžoval připomenout mi mou
                                    povinnost,“ řekla jsem.
                                    Přišel za mnou, zkrvavený a zlomený, nutil mě stanout tváří v tvář realitě, ve které
                                    jsem opustila svůj úděl.
                                    I když jsem několik let poté odhalila pravdu – včetně toho, že za útokem na sebe
                                    samého stál on sám –, ulevilo
                                    se mi. Na pokraji rozhodnutí zahaleného city mi bratr uštědřil nelítostný políček,
                                    který mi pomohl oddělit
                                    čest od emocí. Věděla jsem, že bez něj jsem se mohla vzdát toho, čím jsem měla být.
                                    Bylo to právě jeho temné
                                    povzbuzování, kvůli kterému jsem mohla zcela odít plášť, který jsem teď nosila.
                                    Přesunula jsem se k němu a nechala své prsty spočinout na jeho rameni. Pod drahým
                                    hedvábím jsem cítila jeho
                                    zestárlé kosti a vyprahlou kůži. Vibrace v mé hrudi nabíraly na síle. Stevan ke mně
                                    vzhlédl a modř jeho očí se
                                    zatvrdila jako úlomky rozbitého skla, zatímco energie kolem mého vylepšení rostla.
                                    „Tys byl vždy mou zodpovědností, bratře.“ Mráz ve vzduchu prodchl má slova.
                                    „Stevane, už tě nikdy nezklamu.“
                                    Cítila jsem, jak mi pod vlivem elektrického náboje vstávají chloupky na krku. Ruka
                                    se mi nenuceně přesunula z
                                    jeho ramene pod jeho obličej. Chlapecká kadeř jeho vlasů, která mu spadala přes
                                    spánek, prořídla a zmizela již
                                    před lety. Mezi prsty mi začaly pobíhat jiskry, které Stevana obklopily.
                                    K tomu, abych jeho srdce dostala na pokraj sil, stačilo málo. Atrofovaný sval, který
                                    mého bratra dohnal na tak
                                    temné místo, v jeho hrudi konečně přestal tlouct. Oči se mu zavřely a jeho brada mi
                                    v rukou poklesla.
                                    Vibrace krystalů v mé hrudi zpomalily do pravidelného rytmu. Otočila jsem se zpět k
                                    městu. V jejích kovových
                                    kostech se usadí dnešní chlad, ale zítra se vydá zase vpřed a bude pulzovat životem.
                                    Vstříc pokroku.
                                    Takový křehký stroj...
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p4 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Kurátorův gambit</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Hele, aby bylo jasno – s tím „děsupánem“, nebo o kom to Januk vůbec mluvil, jsem
                                    nechtěl mít nic společnýho.
                                    Akorát jsem se snažil prodat jeden blbej flakón chlápkovi, co mě požádal, abych mu
                                    ho našel. Měla to bejt
                                    brnkačka.
                                    Ale když jste já, nic není po vašem moc dlouho.
                                    Po mým. Liboli.
                                    Januk byl freljordská náplava s rudejma fousama, co měl plný kapsy a nemalý choutky.
                                    Jeho zaměstnavatelé
                                    nevěděli, že jeho soukromý obydlí bylo plný relikvií a uměleckejch děl, z nichž
                                    půlku protiprávně ukořistil z
                                    hrobek nebo dalších muzeí. A taky hrozně rád uprostřed tý sbírky večeřel. Jak by pár
                                    těch kousků mohlo
                                    dosvědčit, párkrát jsme spolu v minulosti pracovali a zradil mě jen dvakrát. No, dva
                                    a půlkrát, když počítám
                                    to, jak mě vyzradil, když už jsme vybrakovali ten vrak Postupnýho úsvitu...
                                    Ke cti Janukovi slouží, že vždycky bezproblémově platil, což vážně snižuje šance na
                                    to, abych vůči němu choval
                                    nějakou velkou zášť.
                                    „Ezreale,“ řekl a odsunul svůj talíř. Mezi zubama měl kousky jehněčího. „Našels to?“
                                    To to, o čem mluvil, byl elixír z Uloa. A jo, vážně jsem ho osvobodil z jedný pastma
                                    prolezlý chatrče v
                                    džungli poblíž Parethy. Vytáhnul jsem z brašny kost a ten křišťálovej flakón. Studil
                                    mě v dlani.
                                    „Mám ten úlovek pro tebe přímo tady,“ řekl jsem a pozvednul flakón. „Zajímavá
                                    nádoba. Podle všeho hádám, že
                                    bude z období předklasický Shurimy.“
                                    Ta kapka lepkavý kapaliny uvnitř se třpytila v měsíčním světle. Janukovy oči se
                                    rozšířily.
                                    Rozhodl jsem se udělat to trochu napínavější. „Ale něco ti povím, tohle není jen tak
                                    obyčejný starověký sérum.
                                    Je to nosný starověký sérum. Celý se to tam kolem mě zřítilo. Sotva jsem vyváznul
                                    živej.“
                                    „Ten elixír...“ Janukův hlas zněl až pobožně, což jsem u něj nikdá neslyšel. „Jediná
                                    kapka dokáže uhasit duši
                                    na tisíc let... Dát člověku kůži tvrdou jako petricit...“
                                    Chňapnul po tom svejma chamtivejma rukama. Ucuknul jsem mu.
                                    „Ne tak rychle, Januku.“
                                    „Jasně, jasně,“ zamumlal a zašmátral po klíči od šuplíku ve stole. „Platba. Dohodli
                                    jsme se na šedesáti
                                    tisících.“
                                    „A plný uznání v Cechu, pamatuješ?“
                                    Za život už mi odmítli přístup do různejch míst. Do barů, škol, dokonce i na Sonin
                                    recitál... ale piltoverskej
                                    Cech průzkumníků mě bolel ze všeho nejvíc vzhledem k tomu, kolikrát jsem v poli
                                    riskoval kejhák. Nevděčníci.
                                    Januk se zamračil. „Cech tě nemá zrovna dvakrát v lásce, Ezreale. Jelikož jsem s
                                    tebou v minulosti pracoval,
                                    ani se jim moc nedivím.“ Nalil si trochu jantarvína z karafy a pořádně si přihnul.
                                    „Nechal jsi mě hnít v
                                    noxijským vězeňským táboře...“
                                    „To byla pomsta. Za Postupnej úsvit“.
                                    „A ten byl pomsta za tu mapu.“
                                    „Což byla pomsta za... něco jinýho, co jsi provedl.“ Zaskřípal jsem zubama. „No
                                    možná.“
                                    Začínal mi lízt na nervy. Připravil jsem se na rychlej odchod.
                                    „No tak, uznání bylo polovina dohody,“ připomněl jsem mu. „Jestli ji nechceš
                                    dodržet, vždycky si můžu najít
                                    jinýho kupce.“
                                    Napětí prolomil jeho bouřlivej smích. „Proč myslíš, že s tebou pořád kšeftuju? To
                                    proto, že tě mám rád. Máme
                                    společnou historii a historie je pro kšefty vždycky dobrá.“ Dopil. „Dojdu pro ten
                                    dopis do studovny.
                                    Okamžíček, prosím.“
                                    Kupci že si nechávaj platbu ve studovně? Nejstarší trik na světě. Nejspíš se vrátí a
                                    bude mi mířit křesadlovou
                                    pistolí na tu mou pohlednou tvářičku.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Abych zabil čas, prohlížel jsem si jeho sbírku artefaktů. Pár z nich jsem mu
                                    obstaral já. Pak moje oči padly
                                    na něco, co jsem ještě nikdy předtím neviděl. Něco novýho – kamennej zvon, velkej
                                    asi jako domácí kočka.
                                    Základnu měl ozdobenou nějakým podivným písmem. Přistoupil jsem blíž, abych si ho
                                    prohlídnul.
                                    „To je Ochnun,“ zvolal Januk. „Jazyk mrtvejch, složenej za závojem smrtelníků,
                                    kterým se mluví jen v
                                    podsvětí.“
                                    Měl jsem vážně pocit, jakoby mě chtěl bodnout do zad, tak jsem se otočil.
                                    Januk neměl křesadlovou ručnici. Měl dvě křesadlový ručnice.
                                    „Je mi líto, že ti to říkám, Ezreale, ale Cech tvou přihlášku opět zamítnul.“
                                    Přistoupil blíž, do světla. „Pán
                                    děsu opět povstane. A povstane právě díky tomu elixíru.“
                                    Pán děsu? No skvělý. Byl jsem tentokrát tak blízko...
                                    Napětí v mý rukavici stouplo. Hněv dokáže magii úžasně rozproudit. Kdo zaváhá,
                                    nežere, jak já vždycky říkám.
                                    Pozvednul jsem paži. Januk vystřelil z pistolí. Byl to souboj magie proti ocelový
                                    kulce.
                                    Překvapení! Magie vyhrála. Magie vždycky vyhraje.
                                    Tupý kovový náboje se tváří v tvář mýmu výboji rozpálily doběla a na druhý straně z
                                    nich byla stříbřitá pára.
                                    Ale u podrazáků jeden nikdy nemůže bejt dost opatrnej, tak jsem si rukavici rychle
                                    nabil znova. Ozvalo se
                                    drobný zasyčení, pak lupnutí a najednou jsem stál přímo za Janukem. Teleportovat se
                                    na krátkou vzdálenost mi
                                    ani moc energie neubírá, takže jsem mu ruku v rukavici položil na tu jeho velkou
                                    hloupou hlavu ještě dřív, než
                                    se stihnul otočit.
                                    „Zahoď ty bouchačky, Januku.“
                                    „To říkáš trochu pozdě.“
                                    Jo, vážně se mi nelíbilo, jak tohle znělo. Podíval jsem se dolů. A je to tak,
                                    pistole už mu ležely u nohou.
                                    Říkal jsem, že je Januk silnej? Protože je hodně silnej. Jednou rukou mě popadnul za
                                    rukavici, tou druhou mě
                                    přehodil přes rameno a prohodil mě svým pracovním stolem jakoby nic. Do páteře mě
                                    bodnul ten zatracenej
                                    kamennej zvon. Před očima jsem měl bílo a třísky. Spoustu malejch třísek.
                                    Januk mě pro jistotu ještě kopnul do žeber. Vykroutil mi elixír z Uloa z třesoucích
                                    se rukou, vytáhnul zátku a
                                    zhluboka se napil.
                                    „Ta tvoje ubohá rukavice proti nesmrtelníkovi nezmůže nic! Ten elixír je–“
                                    „Falešnej,“ zaskřehotal jsem. „Ale barvu jsem skoro trefil.“ Pozvednul jsem další, o
                                    poznání míň zajímavě
                                    vypadající flakón. „Tohle je ten pravej elixír. Tys právě vypil jed písečný vosy z
                                    laciný lahvičky, co se
                                    prodává jako suvenýr.“
                                    Januk se podíval do prázdnýho flakónu a tvář se mu zkřivila, jako kdyby se napil
                                    zkyslýho mlíka. Upřímně
                                    řečeno, zkyslý mlíko by k jeho zažívání bylo o dost šetrnější.
                                    Svraštil jsem tvář bolestí, jak jsem se škrábal na nohy. Nakopnul mě až zbytečně
                                    tvrdě, ale aspoň ušetřil můj
                                    obličej.
                                    „Bejt tebou, pár dnů bych se nevzdaloval od hajzlíku,“ dodal jsem.
                                    Zahodil tu fešnou lahvičku na zem, zlomil se v pase a zasténal. Jed z písečný vosy
                                    zabírá tvrdě a rychle.
                                    „Ty... malej syčáku... Za tohle tě... dostanu...“
                                    Pokrčil jsem rameny, zvednul rukavici a vystřelil další výboj magický energie proti
                                    zdi. Zdivo popraskalo,
                                    roztavilo se a vybouchlo směrem ven. Všude lítaly papíry. Sebral jsem ten zvon a
                                    došoural se k Janukově novýmu
                                    oknu.
                                    „Těšilo mě, jako vždycky,“ řekl jsem. „Za tu ehm... přestavbu pokoje ti nic účtovat
                                    nebudu.“
                                    Proskočil jsem dírou, sešplhal po zdi a skočil na nedalekou střechu. Chtěl jsem se
                                    od Januka dostat pryč co
                                    možná nejrychlejc, a to ze spousty důvodů. Přiznávám, že tím hlavním byl ten jed z
                                    písečný vosy – ráno to tam
                                    nebude vypadat hezky.
                                    Zatímco jsem běžel, podíval jsem se zblízka na nejnovější úlovek. Ať už to bylo
                                    cokoliv, toho ochnunskýho
                                    zvonu se rozhodně dotkla nějaká temnější energie. Jakmile se Cech průzkumníků
                                    tohohle kousku nabaží, určitě po
                                    mně hrábnou. A možná na mou počest uspořádají večírek. Koneckonců, právě jsem přece
                                    vlastnoručně zabránil
                                    oživení nějakýho děsupána.
                                    A to je obvykle to jediný, na čem vlastně záleží.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p5 p-4">
                        <p class="black uprostred1">Deník</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Průzkumníkova výprava</h3>
                    </div>
                    <hr class="tz h p-2">
                    <section>
                        <h2 class="text-center tz karta">Úvod</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Ručně psaný záznam o objevu Pokladnice oslnivých svátostí
                                    Sepsal:
                                    EZREAL
                                    Nejslovutnější, plně akreditovaný* piltoverský průzkumník
                                    *Oficiální členství v Piltoverském cechu průzkumnickém dosud nebylo schváleno.
                                </p>
                            </div>
                        </div>
                    </section>
                    <section>
                        <h2 class="text-center tz karta">Den 1. – Příprava </h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Seznam vybavení pro expedici:<br>
                                    ✓ Shurimská energetická rukavice<br>
                                    ✓ Zesílená kožená vesta (vyrobená pochopitelně na zakázku v Zalieově expedičním
                                    krejčovství a galanterii na
                                    Safilitové ulici)<br>
                                    ✓ Boty z voskovaného plátna (taktéž od Zaliea)<br>
                                    ✓ Jeskyňářská výbava<br>
                                    ✓ 1 provaz (Mám si lámat hlavu s délkou?)<br>
                                    ✓ Ruční krumpáč? Jak se ten nástroj vůbec jmenuje?<br>
                                    ✓ Chemostrcký oblek (k jednorázovému použití) <br>
                                    ✓ 1 sklenice Lehkopírkovy Pomády pro elegantní průzkumníky (možná vzít radši
                                    dvě?)<br>
                                    Řekl jsem Zalieovi, aby to všechno připsal na účet mému strýci. Od toho ho přece
                                    mám.<br>
                                    A jsem připraven vydat se na cestu!
                                </p>
                            </div>
                        </div>
                    </section>
                    <section>
                        <h2 class="text-center tz karta">Den 3. – Plánování </h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    No jasně, nejspíš bych měl asi zaznamenat, co vlastně hodlám prozkoumávat. Pro
                                    příští generace.
                                    Můj strýc zastává teorii, že Zaun býval shurimským přístavním městem známým jako
                                    „Oshra Va’Zaun“, ovšem v
                                    průběhu staletí se to jméno zkrátilo. Nemá však mnoho důkazů, o něž by mohl svá
                                    tvrzení opřít, a nikdo mu
                                    nevěří. Tak se zachovám jako vzorný synovec, ty důkazy najdu a slíznu veškerou
                                    slávu.
                                    Podle mých zdrojů se při dolování v hlubokých částech Jímky otevřela jakási trhlina.
                                    Plán je prostý:<br>
                                    Zítra tu puklinu vyhledat a spustit se do ní.<br>
                                    Najít důkaz (viz výše). Nejlépe nějakou prokletou urnu nebo dávno ztracený grimoár.
                                    Něco totálně úžasného.<br>
                                    Vyšplhat zpátky na povrch.<br>
                                    U večeře se naparovat před strýcem.<br>
                                    Získat z toho nějaké peníze?<br>
                                    Do tohoto deníku hodlám vše krok po kroku zapisovat. Záznam těchto událostí totiž
                                    nejspíš skončí v nějakém
                                    muzeu, hned vedle mé mramorové sochy.
                                    (Nezapomenout: Sehnat si doporučení na sochaře.)
                                </p>
                            </div>
                        </div>
                    </section>
                    <section>
                        <h2 class="text-center tz karta">Den 4. – Rozbřesk</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Hmm. To je opravdu pořádná puklina. Zapomněl jsem si vzít lucernu, takže ještě
                                    štěstí, že moje rukavice září
                                    jasným světlem. Když jsem nahlédl dolů do té trhliny, téměř doslova jsem zalapal po
                                    dechu. Nachází se tam
                                    hotové bludiště zaprášených schodišť a starých průchodů. Učiněný labyrint. Půjdu
                                    tam. Další záznam napíši, až
                                    budu na druhé straně.
                                    Strýc Lymere nejspíš pukne závistí.
                                </p>
                            </div>
                        </div>
                    </section>
                    <section>
                        <h2 class="text-center tz karta">Den 4. – Někdy kolem poledne?</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Morálka klesá. Zásoby pomády se tenčí. Měl jsem si vzít nějakou svačinu.
                                    Jsem teprve ve čtvrtině sestupu a už mi došel provaz. Tato úzká římsa mi poskytla
                                    příležitost si odpočinout a
                                    zhodnotit svou nanejvýš nezáviděníhodnou situaci. Musím se rozhodnout: čelit krutému
                                    hladu a pokračovat dolů,
                                    nebo to vše pustit k vodě a vrátit se s prázdnýma rukama?
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 4. – Dávno po poledni</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Je pomáda jedlá?
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 4. – Okolo svačiny</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Skvělá zpráva! Něco jsem objevil!
                                    O několik říms pod tou, na které jsem odpočíval, byly dveře. Staré, pískovcové,
                                    pokryté tlustou vrstvou
                                    prachu. Smetl jsem staletý nános špíny a odhalil nějaké reliéfy. Sovy a další takové
                                    věci.
                                    Rozluštil jsem, co se dalo, ale dávnou shurimštinu jsem už trochu pozapomněl. Ale
                                    myslím, že tam bylo něco o
                                    kletbě. Velmi zlá kletba, která se násobí? Možná tisíc kleteb? To je úžasné! Jak
                                    vždy říkám: pokud to není
                                    prokleté, nestojí to za námahu.
                                    Jelikož se mi nepodařilo najít žádnou starodávnou kliku, uchýlil jsem se k použití
                                    univerzálního šperháku –
                                    své rukavice. Omlouvám se ti, historie, za ty dveře, ale co se ukrývá za nimi, mě
                                    zajímá mnohem víc než pár
                                    starých glyfů.
                                    Tento nový předpokoj je velice zajímavý. Za prvé je v něm neuvěřitelně čisto a –
                                    Promiňte, zdálo se mi, že jsem něco zaslechl. Praskání? Kroky?
                                    Když se nad tím tak zamyslím, výboj z mé rukavice mohl být na zdejší podpůrné sloupy
                                    přece jen trochu silný.
                                    Musím jít. Rozmačkaní průzkumníci se slávy nedočkají.
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 4. – Téměř čas na večeři</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Inu, to byla psina. Myslel jsem si, že se ta hrobka zřítí, protože hrobky se vždycky
                                    zřítí, zvlášť když jsem
                                    uvnitř já. Ale co se opravdu stalo? Inu, ty dveře nelhaly, ten předpokoj byl
                                    prokletý.
                                    Jak se ukázalo, v Oshra Va’Zaunu se nacházela proslulá Pokladnice oslnivých
                                    svátostí. Jednou z těchto
                                    „svátostí“ je relikvie, jež kdysi patřila Carikkanovi, císařovu osobnímu zažehnávači
                                    duchů. Zdá se, že poutal
                                    neposlušné bytosti do neživých předmětů a používal je k vlastním temným účelům. A
                                    zemřel přímo tady, kde nyní
                                    stojí Zaun!
                                    A také měl jednoho toho pomalého, tupého celou armádu krvelačných kamenných
                                    válečníků, kterým se nelíbí, když
                                    se starému Carikkanovi někdo hrabe ve věcech.
                                    Nebojte, všechny jsem je rozstřílel na padrť!
                                    Podařilo se mi však získat úžasně zachovalou zlatou stélu. Je na ní vyrytá legenda o
                                    „Dni ohně“ a Carikkanova
                                    přísaha chránit město Oshra Va’Zaun. Je to jako balíček tajné historie, který se mi
                                    krásně vejde do brašny!
                                    Svět už nikdy nebude jako dřív!
                                    (Doufejme, že nejen akademický svět. Akademický svět nikoho nezajímá.)
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 5. ?</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Starodávné shurimské kletby si vážně neberou servítky. Nejen že tu byl ten jeden
                                    houf krvelačných kamenných
                                    válečníků (počkat, nebyli to golemové?), ale z ničeho nic začala puklinami v podlaze
                                    tryskat voda. Musím být
                                    někde pod řekou Pilt.
                                    Proplaval jsem tolika tunely. Spousta zamčených dveří. Musel jsem odolat pokušení
                                    všechny je prozkoumat.
                                    Myslím, že už budu někde u povrchu, což je dobře, protože před několika tunely jsem
                                    spatřil pár opravdu
                                    ohavných temnoúhořů. Vskutku odporná stvoření.
                                    Možná bude chvíli trvat, než se znovu ozvu, ale dokud bude ona stéla zabalená v
                                    plátně a v bezpečí, bude celý
                                    tenhle výlet stát za všechny ty smrtící eskapády i tragicky promočené ponožky.
                                    Na závěr musím připojit ještě jednu smutnou poznámku – už jsem vypotřeboval všechnu
                                    Pomádu pro elegantní
                                    průzkumníky.
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 6. – Zpátky v civilizaci</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Sedím u Zaliea. Je to vskutku jeden z nejlepších krejčích v celém Piltoveru. Abych
                                    pravdu řekl, přišel jsem
                                    sem, abych využil jejich úžasná reklamační pravidla. Moje vesta je rozervaná na
                                    kusy. Boty nebyly ani zdaleka
                                    nepromokavé. Dalo by se říct, že veškeré vybavení bylo kazové… ovšem Zalie mi už
                                    štědře nabídl, že mi ušije
                                    nové.
                                    Cech průzkumníků mě nebude brát vážně, když jim tento deník a stélu předložím
                                    oblečený, jako kdybych prohrál v
                                    Krakenově ruce proti bandě naháněčů z Bahniště! Musím vypadat dobře. Nová vesta.
                                    Kalhoty. Boty. Ponožky.
                                    Pomáda.
                                    Je bezva pocit, vypadat dobře. Věřte mi.
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 9. – Minimalizace škod</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Rád bych použil tento oficiální záznam jako důkaz, že NEMÁM nic společného se
                                    zástupy krvelačných tvorů, kteří
                                    zaplavili piltoverskou kupeckou čtvrť. Jsem v tom nevinně!Slyším dobře, že se ptáte,
                                    čí vina to tedy je?
                                    Příručího u Zaliea.
                                    Nikdy nedávejte zmatenému pomocníkovi u Zaliea do rukou potenciálně očarovanou
                                    zlatou stélu, kterou jste v
                                    potu tváře vynesli ze zapomenuté pokladnice v hlubinách Zaunu. Proč? Protože ji
                                    určitě rozbalí a položí do
                                    přímého slunce na parapet… což pochopitelně vyvolá přízračné hlasy, prozpěvující
                                    cosi ve zcela neznámém, dávno
                                    zapomenutém jazyce. A pak vaše vzácná stéla začne zářit, vybuchne a rozletí se na
                                    tisíce živoucích úlomků
                                    spalujícího ohně.
                                    Ano. Ukázalo se, že když na stélu během rovnodennosti dopadnou sluneční paprsky,
                                    zrodí se z ní pekelní
                                    gremlini starého Carikkana.
                                    Dobře, tak jsem nevěděl, že na dnešek vychází rovnodennost. Moje chyba. Měl jsem si
                                    pořídit almanach.
                                    (Nezapomenout: Pořídit si almanach. Ne od Zaliea.)
                                    Země se třese. Asi bych měl přestat psát, protože zpoza odpadové mříže se řinou
                                    další z těch ďáblíků. Pár jsem
                                    jich trefil výboji ze své rukavice. To se jim nelíbilo a pěkně zčerstva zmizeli ze
                                    světa. Přece jen nějaký
                                    výsledek!
                                    Inu dobrá. Jediným důkazem toho, jaký je můj podíl na této polízanici, je můj deník
                                    a mé vlastní čestné slovo.
                                </p>
                            </div>
                        </div>
                        <section>
                        </section>
                        <h2 class="text-center tz karta">Den 12. – Hledání právní pomoci</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Předběžné slyšení bylo naplánováno na příští týden.
                                    Musím si nastudovat piltoverské zákony týkající se pomluvy a křivého nařčení.
                                    Zastupovat se budu pochopitelně
                                    sám.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p6 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Elixír z Uloa</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Po hodinách trmácení dusivě vlhkou džunglí působil chladný vzduch této podzemní
                                    hrobky jako čirá rozkoš.
                                    Jistě, na každém rohu zde číhá smrt, ale také tu čeká jistá sláva.
                                    Když procházím klenutou chodbou, oblaka prachu povstávají jako přízraky a odhalují
                                    cestu z kruhových vzorců
                                    vyrytých do skály. O této hrobce se proslýchá, že je neproniknutelná,
                                    nerozluštitelná a smrtící. Ještě žádný
                                    průzkumník odsud nevyšel živý, ale na druhou stranu ani jeden z nich nebyl někdo
                                    jako já.
                                    Dosud jsem prošel celé míle podzemních chodeb, proklestil jsem si cestu přes písečné
                                    pasti s bodáky, proplazil
                                    se pod ostrými kyvadly a zápolil se syčícími chřestýši. Je to hezké místo, ale žít
                                    bych tady nechtěl.
                                    Ze zdí na mě zírají tucty kamenných očí bez víček. No... já bych zíral taky.
                                    Pochybuju, že od poslední runové
                                    války viděly někoho tak náramně krásného.
                                    Uprostřed místnosti spočívá na podstavci flakon. V něm se třpytí zářivá tekutina,
                                    která hází na podlahu duhové
                                    odlesky. Pro tohle jsem přišel. Nad slovutným příběhem smělého dobrodruha si mnozí
                                    odfrknou, že je to
                                    smyšlenka, ale skutečný artefakt je jasný důkaz. Když získáte bájný poklad, nade
                                    všechnu pochybnost tím
                                    dokážete, že jste vykonali nemožné.
                                    Po elixíru z Uloa pasou kulty, které doufají, že jim propůjčí nesmrtelnost;
                                    zchátralé dynastie, jimž jde o
                                    návrat k moci; a poutníci, kteří hledají moudrost, jíž se těžko věří. Na malý
                                    flakonek, jehož obsah by
                                    nenaplnil ani čajovou lžičku, to zní dost slibně.
                                    Vím, že jakmile jej z podstavce zvednu, spustí se všemožné pasti. Tak už to na
                                    podobných místech chodí.
                                    Protáhnu si prsty a klenot na mé pěstnici zazáří uspokojivou jiskrnou modří. Teď
                                    začíná skutečná zábava.
                                    Pomalu k němu přistoupím. Jeden kámen se zachvěje, a tak o krok ustoupím, abych
                                    nespustil spoušť. Pomalu a
                                    obezřetně procházím místností, přičemž šlapu jen na ty nejméně pohyblivé kameny.
                                    Sotva se mé prsty dotknou
                                    elixíru, kamennou podlahu komnaty rozetnou hluboké praskliny. Spustím pěstnici a
                                    nabiju ji magickou energií.
                                    Pohled mi zastřou vířivé paprsky světla, zatímco se teleportuju chodbou o patnáct
                                    stop zpět. Bylo to jen tak
                                    tak. Ze stropu sjíždějí stovky bodáků ostrých jako kudla a míjejí mě jen o vlásek,
                                    zatímco se celá místnost
                                    propadá do stinné propasti pode mnou.
                                    V úzkých prostorách mi schopnost pěstnice dokonale vyhovuje, ale na velké
                                    vzdálenosti mě přenést nedokáže. A
                                    nabíjí se déle, než by se mi líbilo.
                                    Zdmi otřese hřmotné zadunění, jehož ozvěna proběhne celou chodbou. Zní to, jako že
                                    prastaré základy této
                                    hrobky už moc dlouho nevydrží, takže je na čase zrychlit. Dávám přednost pevné a
                                    spolehlivé zemi, takže
                                    seběhnu chodbou, zatímco podlahu za mnou ničí rozšiřující se pukliny.
                                    Běžím podle směrových značek, které jsem si při vstupu do kobky načrtl křídou,
                                    proklouznu pod bortící se
                                    klenbou, přeskočím tekutý písek a vrhnu se podél obrovským balvanů, které se valí
                                    zatarasit tuto neustále se
                                    úžící chodbu.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Stěna po mé pravici pukne a dovnitř se vevalí obrovitánští brouci s cvakajícími
                                    obřími klepety, jimž z čelistí
                                    kane jed. Z tisíců rudých pavoučích očí kouká hlad, zatímco škorpioni se sunou
                                    kupředu s napřaženými ostny.
                                    Havěť z džungle je zatraceně otravná, ale na to já jsem připraven!
                                    Na okamžik zavřu oči. Zatímco soustředím sílu do drahokamu, energie mi proudí paží a
                                    rozdrnčí mi nervy
                                    tepajícím rytmem. Ustálím svou pěstnici a namířím ji na toho největšího pavouka. V
                                    momentě, kdy příšera
                                    rozevře své čelisti, jí vypustím do chřtánu žhavý paprsek, který ji odhodí zpět na
                                    plazící se hordu. Hrdlo mi
                                    svírá pach spáleného chitinu a žaludek se mi obrací.
                                    Otočím se a utíkám, přičemž za sebe pálím oslepující paprsky pokaždé, když chodba
                                    zatáčí. Ze stropu přímo nade
                                    mnou se odloupne kus skály velký jako dům. Pěstnice se mi nabije právě včas a já se
                                    objevuji o deset stop dál
                                    ve spirále vířivého světla, zatímco chodba za mnou se bortí.
                                    Dva pilíře se kácí jeden na druhý a já mezi nimi proklouznu jen okamžik předtím, než
                                    se rozbijí na prach.
                                    Běžím do komnaty s podlahou nakloněnou k povrchu.
                                    Vepředu se zaleskne sluneční světlo a já se k němu s úšklebkem na tváři vydávám.
                                    Svoboda je blízko. Země se
                                    otřásá ohlušujícím rachotem, a když se komora přede mnou rozpadne, zakolísám.
                                    Svoboda byla blízko.
                                    Ale na druhou stranu, myslet na zadní vrátka bylo vždy mou předností.
                                    Připravuju si pěstnici a soustředím do drahokamu veškerou svou energii. Cítím, jak
                                    ze mne čerpá sílu. Pohled
                                    se mi rozmazává, a když se drahokam plní magií, zdá se, že se svět houpe. Pěstnice
                                    tepe modří jako čistá
                                    obloha.
                                    Otevírám ruku a z paže mi vyšlehne jasný oblouk zlatavého světla široký jako ona
                                    chodba. Pod silou úderu
                                    zavrávorám, ale v soustředění nepolevuju. Světlo žhne nepřetržitým zářivým proudem,
                                    zatímco jeho jasný plamen
                                    ničí všechno, co mu stojí v cestě, a vytváří riskantně úzkou skulinu. Takové skuliny
                                    mám nejraději!
                                    Svírám ruku v pěst a chodba přede mnou opět potemní. Země se nepříjemně zakymácí, až
                                    mě to sráží na kolena.
                                    Jsem tak vyčerpaný, že se mohu sotva pohnout, natož stát. Přímo před mým obličejem
                                    se po podlaze šíří
                                    praskliny tak rychle, že je ani nedokážu sledovat. To není dobré. Hrobka už moc
                                    dlouho nevydrží, a tak sbírám
                                    zbytky sil a vstávám, běžím k tomu, o čem upřímně doufám, že je bezpečí.
                                    Sluneční světlo se mi ztrácí z očí. Další rána – kolem mě se bortí zdi. Zavírám oči
                                    a vrhám se dírou. Na
                                    doufání v trochu toho štěstí není nic špatného – a já mám štěstí víc než dost.
                                    Dopadám na zem, překulím se na
                                    nohy a vdechuji sladký vzduch džungle.
                                    Za mnou se vstup do hrobky zcela propadá sám do sebe a chrlí dmoucí se oblaka
                                    prastarého prachu. Oklepávám si
                                    špínu z šatů, dokonale nacvičeným pohozem hlavy si odhrnuju vlasy z očí a kráčím
                                    pryč.
                                    Překonal jsem další nepřekonatelné rozvaliny. Další poklad coby důkaz pravdivosti
                                    mých smělých příběhů.
                                    A ještě stihnu oběd.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p7 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Těleso</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Nade mnou se tyčí vypouklé břicho Sílícího stenu se skřípajícím nekonečným zástupem
                                    převodů a složitou
                                    železnou konstrukcí. Někteří říkají, že Sten ke svému jménu přišel podle kovaného
                                    železného vlka, který řve na
                                    vrcholu magidraulického výtahu; jiní přísahají, že v kabině straší duch panského
                                    sluhy zahalený v černém
                                    závoji, a že když ho Sten odnáší pryč od jeho ztracené lásky v Zaunu, kovovým jádrem
                                    výtahu se ozývá jeho
                                    sténání. Mnozí Piltoveřané, kteří jsou tolik přesvědčeni o vlastním zdravém rozumu,
                                    jsou si jistí tím, že ten
                                    název neodkazuje na nic jiného než na chladný vítr, který kvílí mezi rozsedlinami
                                    pod jejich městem.
                                    Ale pro mě Sten není pouhý jeden osamělý pláč. Je to celý orchestr hluku, melodická
                                    směsice tisíce jedinečných
                                    zvuků. A právě proto mě ten stroj přitahuje.
                                    Tento několikapatrový výtah, který podpírají tři svislé nosníky vysoké jako město
                                    samo, sjíždí na úroveň
                                    Promenády a vrávoravě zpomaluje, dokud se nezastaví.
                                    „Výstup na Promenádu!“ oznámí strojvůdkyně, jejíž hlas zesiluje zvonovitý sonofon.
                                    Zároveň si upravuje své
                                    tlusté brýle. „Pomezní tržiště, Katedra techmaturgie, Zahradnické středisko.“
                                    Cestující vystupují z výtahu. Desítky dalších zase nastupují a rozestupují se po
                                    patrech: kupci cestují do
                                    Zaunu, aby obchodovali v nočních bazarech, dělníci po šichtě se vracejí domů vyspat,
                                    zámožní Zauňané jedou na
                                    návštěvu nočních květů v kulti-ventech se skleněnou kupolí. Pak jsou tu ti nikým
                                    nevidění cestující, kteří se
                                    ve Stenu zabydleli. Sleduju je, jak se plahočí ve stínech: morové krysy, stínzajíci
                                    a viridiánoví brouci.
                                    Někdy těmi rozsedlinami sešplhám dolů do Jímky, ale dnes toužím po té harmonii
                                    zvuků, o které vím, že mi ji
                                    výtah zajistí.
                                    Než abych vstoupil předními dveřmi, zhoupnu se okolo kabiny a zachytím se za
                                    nejspodnější příčku, kde jsou
                                    skleněná okna lemována drážkovanými ocelovými podpěrami. Mé kovové pláty řinčí, když
                                    šplhám na Sten, a
                                    přitahují nejen pohledy cestujících, ale i něco, co vypadá jako úšklebek
                                    strojvůdkyně. Mé znalosti výrazů
                                    tváře se každým dnem prohlubují.
                                    Většina cestujících jezdí uvnitř kabiny, která je chrání před zimou a sazemi, ale
                                    tady venku, na otevřeném
                                    vzduchu, slyším uspokojující klikání mechanických částí, které zapadají na své
                                    místo, a slabé syčení páry, jež
                                    uniká s tím, jak sjíždíme do Zaunu. A krom toho většinou dveří stejně neprojdu.
                                    Malý chlapec se drží ruky svého jímkařského otce a zírá na mě skrz okno. Mrknu na
                                    něj a jeho ústa se rozšíří
                                    něčím, o čem hádám, že je to údiv. Krčí se za svým otcem.
                                    „Jedeme dolů!“ říká strojvůdkyně. Zazvoní na velký zvon a nacvaká něco na číselníku
                                    na jasně rudé krabičce.
                                    Skoro až cítím bzukot těch příkazů, když se hrnou přes kabely k výtahovému motoru.
                                    Pod námi jsou železné špice zaunských věží a zelené světlo kulti-ventů se třpytí
                                    jako svíce v pohasínajícím
                                    světle. Sten hrčí a skřípe, zatímco jeho hřídele spirálovitě sjíždějí po třech
                                    obrovských nosnících zatížených
                                    železem, ocelí a sklem. Z nejsvrchnější roury píská valící se pára.
                                    Jímkař spolu se svým děckem v kabině přihlížejí tomu, jak jeden hudebník ladí svůj
                                    čtyřstrunný kytarion a
                                    začíná hrát libou melodii. Jeho píseň zní do taktu rachotících převodů a hrčícího
                                    soustrojí Stenu. Otec si
                                    poklepává nohou do rytmu. Jeden brouk cvaká klepety, když prchá od mužovy těžké
                                    boty. Banda chemosyčáků se
                                    opírá o zeď a užívá si krátkou chvíli klidu, protože v rámci svých zběsilých výletů
                                    do města si takovou
                                    přestávku mohou dovolit málokdy.
                                    Sten během našeho sestupu vydává svou dokonalou směsici zvuků. Podivuji se té
                                    symfonii kolem sebe a přistihnu
                                    se, jak si broukám hluboké bzučící tóny spolu s výtahem. Ten rytmus ve mně přede a
                                    já si říkám, jestli to cítí
                                    i ti kolem mě.
                                    „Entresol!“ zvolá strojvůdkyně, když výtah začne zpomalovat. Pár poslíčků s balíčky
                                    zabalenými motouzky
                                    vystoupí a spolu s nimi i skupina chemtechnických výzkumníků a řada chemokupců.
                                    Nastoupí veselý dav Zauňanů z
                                    kabaretní čtvrti.
                                    „Jedeme dolů!“ řekne, zazvoní na zvon a Sten jí odpoví chrčením. Výtah klesá a okna
                                    se mlží kvůli výparům
                                    řinoucím se z trubek nad nimi. Po mé kovové hrudi stékají krůpěje vody, zatímco
                                    harmonie břinkajícího
                                    soustrojí a svištící páry začíná hrát nanovo.
                                    Vzorec zvuků přeruší nesouladný šelest. To chvění je mírné, ale já poznám, že něco
                                    není v pořádku. Výtah
                                    pokračuje jakoby nic, dokud jeho dokonalý rytmus nepřeruší roztřesené žuchnutí.
                                    Přestože se mi nikdy nezdál žádný sen, vím, že takto náhlé přerušení rytmu je pro
                                    každý stroj tou nejděsivější
                                    noční můrou.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Spirálovitý převod je zaseklý a železné podpěry drhnou o kabinu se strašlivým
                                    skřípěním. V sázce je mnoho
                                    životů a já cítím, jaké bolesti má stroj, když se zoufale opírá o své nosníky. Celá
                                    váha Stenu se dme proti
                                    jeho ohýbajícím se sloupům a kabina se naklání v hrozivém úhlu. Nýty odlétají ze
                                    svárů, jak se kov odtahuje
                                    sám od sebe.
                                    Na okamžik se zakýváme, pak padáme.
                                    Uvnitř kabiny cestující křičí a chytají se za nejbližší zábradlí, zatímco se řítí k
                                    zemi. Tohle je úplně jiný
                                    sten.
                                    Chytím se pevněji nejspodnějšího patra kabiny. Natáhnu druhou ruku a vymrštím se k
                                    jednomu ze tří svislých
                                    podpůrných sloupů. Železný nosník je kvůli mlze kluzký a mé sevření ho o píď mine.
                                    Stáhnu svou ruku a ze zad
                                    se mi vyvalí pára, když to zkouším znovu a svištím ke druhému sloupu. Zase vedle.
                                    Čas se zpomaluje. Chemosyčáci uvnitř kabiny se drží římsy, zatímco onen viridiánový
                                    brouk vyletěl otevřeným
                                    oknem. Jímkař a jeho dítě se opírají o sklo, které pod jejich vahou praská. Chlapec
                                    se propadne ven a ještě se
                                    stihne zachytit za konstrukci, ale prsty mu proklouznou a on padá.
                                    Natáhnu se a chytím chlapce v letu, načež svou paži přitáhnu.
                                    „Drž se,“ říkám mu.
                                    Dítě se mi přitiskne na pláty na zádech.
                                    Ještě jednou svou paži vystřelím nahoru k podpůrnému nosníku a tentokrát má ruka s
                                    halasným břinkotem narazí
                                    na masivní kov. Pevně ho sevřu. Má druhá paže se natahuje, neboť ji stahuje dolů
                                    řítící se kabina, až se
                                    bojím, že mi prasknou klouby. Visím ve vzduchu a snažím se zpevnit sevření.
                                    S velkým cuknutím mi paže škubne, když výtah zastaví svůj volný pád. Z toho náhlého
                                    zastavení se otřese. Nyní
                                    ho podpírá jen moje paže. Chlapec se klepe, zatímco se snaží pevně držet mých zad.
                                    Sten je pořád ještě nějakých patnáct metrů nad zemí a vznáší se nad budovami na
                                    úrovni Jímky. Mé překrývající
                                    se kovové pláty úpí pod náporem té váhy a já soustředím veškeré své úsilí na to,
                                    abych se udržel pohromadě.
                                    Když spadnu, Sten spadne se mnou a spolu s ním i všichni jeho cestující.
                                    Svírám svou paži kolem nosníku a sjíždím dolů po něm. Urazíme tři metry a kabina se
                                    nebezpečně zakymácí, ale
                                    pak se opět ustálí.
                                    „Omlouvám se!“ vykřiknu. Vyjádření soucitu dokáže lidi v krizových okamžicích
                                    uklidnit.
                                    Musím to zkusit znovu. Musím být silný.
                                    Jen velice mírně uvolním sevření podpůrného sloupce a s pronikavým skřípěním něžně
                                    sjedeme dolů těch
                                    zbývajících dvanáct metrů, které nás dělí od pevné země. Ventily se mi sténavě
                                    stahují.
                                    Cestující sténají stejně, když se potácejí dveřmi a rozbitými okny ven z kabiny na
                                    úroveň Jímky a navzájem se
                                    podpírají.
                                    Chlapec mi na zádech přerývaně dýchá, zatímco se drží mého krku. Mé paže bzučí, když
                                    je stahuji a snáším se na
                                    zem. Klekám si, aby děcko dosáhlo na zem. Štrachá se zpátky ke svému otci, který ho
                                    obejme.
                                    Z výtahu se vynoří strojvůdkyně a podívá se na mě.
                                    „Zachránil jsi nás. Nás všechny,“ řekne a její hlas se třese – myslím, že je v šoku.
                                    „Děkuju ti.“
                                    „Jen plním svůj účel,“ říkám. „Jsem rád, že nedošlo ke zranění. Přeji vám hezký
                                    den.“
                                    Usměje se a pak se obrátí k davu Zauňanů, kteří se seběhli, aby nabídli svou pomoc
                                    cestujícím a započali s
                                    opravami. Jedna z chemosyčáckých dívek nese kytarion hudebníkovi, který se plazí z
                                    výtahu. Pár návštěvníků
                                    kabaretu uklidňuje jednoho staršího muže.
                                    Dva magitechnici klopýtají ke mně a já je nasměruji ke zdravotníkovi, který zakládá
                                    stanovou opravářskou
                                    stanici. Mumlání cestujících se spolu se sykotem a steny zraněných míchá s bzučením
                                    a vířením Jímky. K bzukotu
                                    se přidává i parní stroj v mé hrudi a já mám chuť si pískat.
                                    Chlapec se obrátí a nesměle mi zamává.
                                    Zamávám mu také.
                                    Dohání svého otce, jehož těžké boty vyklepávají rytmus na dlážděné ulici. Z útrob
                                    Sílícího stenu se ozývá zpěv
                                    přesouvajících se kol a klapot převodů. Viridiánový brouk svírá svá klepeta přesně
                                    do rytmu a pomalu mizí
                                    směrem k Jímce.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p8 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Čaj se Šedou paní</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    První, co jsem zaslechl, bylo zaskřípění ostrého kovu o skálu. Viděl jsem jen
                                    rozmazaně, zrak mi stále
                                    zastírala kalná temnota, ale něco v podvědomí to zaregistrovalo, to sklouznutí břitu
                                    kudly po mokrém kameni.
                                    To škrábnutí znělo stejně, jako když můj kameník označuje, který blok mají dělníci
                                    vylomit z útesu. Trnuly z
                                    něj zuby. Mlha, jež mi vyplňovala hlavu, pomalu mizela, ale její místo zaujala
                                    jediná vyděšená myšlenka,
                                    napjatá k prasknutí stejně jako provaz, kterým jsem měl spoutané ruce:
                                    Je po mně.
                                    Někde přede mnou zaznělo zavrčení a těžké zavrzání dřeva. S trochou námahy jsem
                                    kousek od sebe zahlédl
                                    neforemnou hromadu, což byl nejspíš Gordon Ansel. K čemu je takový najatý ochránce?
                                    Vypadalo to, že se i on
                                    pomalu probouzí.
                                    „Výborně. Už jste oba vzhůru.“ Ženský hlas, kultivovaný, uhlazený. „Právě jsem
                                    chtěla postavit na čaj.“
                                    Otočil jsem se k ní. Polovinu obličeje jsem měl napuchlou a potlučenou. Koutky úst
                                    slepené. Pokusil jsem se
                                    pohnout nateklou čelistí a jazyk mi zaplavila měděná chuť. Měl bych být rád, že
                                    vůbec ještě žiju. Ve vzduchu
                                    se vznášel jakýsi chemický pach – neodbytný, jako by se vám přilepil na chloupky v
                                    nose, když jste se zhluboka
                                    nadechli.
                                    Když se daří, tak se daří. Byl jsem pořád v Zaunu.
                                    „Jeden z vás ví, kdo je zodpovědný za ten výbuch v docích,“ pokračovala žena. Stála
                                    k nám otočená zády;
                                    blikající namodralé světlo ozařovalo její štíhlý pas a nelidsky dlouhé nohy. Ozvalo
                                    se slabé šplouchnutí, jak
                                    postavila skleněnou konvici na téměř neviditelný plamen chemického hořáku.
                                    „Strčte si to na pekáč, dámo,“ zasténal Ansel.
                                    U Ansela máte vždy jistotu, že špatnou situaci ještě zhorší.
                                    „Muži barona Grimea to se slovíčky vždy uměli tak skvěle.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Otočila se k nám. Nebyla to lampa, co ozařovalo její postavu – ta znepokojivá záře
                                    vycházela přímo z ní.
                                    „Povíte mi, co chci vědět, jako kdyby na tom závisel váš život.“
                                    „Ze mě nic nedostanete,“ zavrčel Ansel.
                                    Přesunula váhu z jedné nohy na druhou a na podlaze zaskřípěl kov. Rozhodovala se,
                                    kterého z nás vylomit z
                                    útesu jako prvního. Ten zvuk nedával žádný smysl, dokud nevykročila směrem k
                                    Anselovi. Pak jsem pochopil. Její
                                    sametový stín se odlepil od siluety stolu. Tajuplné modré světlo pulzující z jejích
                                    boků navedlo můj zrak dolů
                                    po jejím pružném těle... k dvojici čepelí. Byla špičkovým spojením techniky a živé
                                    tkáně, jaké jsem v
                                    Piltoveru ani Zaunu dosud neviděl.
                                    „Nesnažte se mě urazit, pane Ansele. Někteří se o to pokusili. Teď jsou po smrti.“
                                    „Si jako myslíte, že mi ty vaše haksny naženou strach?“
                                    Žena se zastavila před mým tupohlavým společníkem. Slyšel jsem, jak voda v konvici
                                    začíná vřít. Mrknul jsem a
                                    před očima se mi mihl modro-stříbřitý záblesk. Provaz, jenž dosud poutal Anselovy
                                    ruce, spadl na podlahu.
                                    Můj tělesný strážce se uchechtl. „Vedle, puso.“ Naše věznitelka jen trpělivě čekala.
                                    Ansel se mírně naklonil
                                    dopředu a na jeho větrem ošlehané tváři se usadil samolibý úšklebek.
                                    „Klině mi vyliž –“
                                    Žena se zatočila v ladné piruetě. Tentokrát jako břitva ostrá čepel její nohy čistě
                                    přesekla Anselův krk.
                                    Hlava se dokutálela až ke mně a konvice začala pískat. Ansel nikdy nevěděl, kdy je
                                    lepší držet jazyk za zuby.
                                    Teď mu ležel vyplazený na zemi. Ale konečně mlčel.
                                    Musel jsem si opakovat, že je Ansel mrtvý, ale jeho oči na mě dál hleděly s
                                    vyděšeným překvapením. Strach v
                                    mém mozku se mi postupně rozléval dolů páteří a sevřel mi útroby takovou silou, že
                                    nechybělo málo a vše, co
                                    jsem v nich ještě měl, skončilo na podlaze.
                                    „My si teď dáme šálek čaje, pane Tureku, a vy mi povíte, co mě zajímá,“ řekla
                                    klidným hlasem.
                                    Sedla si ke stolu a usmála se. Za slabého šepotu páry přelila vroucí vodu do
                                    porcelánového čajníku. Věnovala
                                    mi povýšený pohled plný soucitu, jako bych byl školáček, který se neúspěšně moří nad
                                    početním úkolem.
                                    Nedokázal jsem od toho jejího úsměvu odtrhnout oči. Byl smrtící. Vědoucí. Děsil mě k
                                    smrti.
                                    „Čaj?“ Skoro jsem se tím slovem zalkl.
                                    „No jistě,“ odvětila. „Na šálek čaje se vždycky najde dost času.“
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p9 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Ukolébavka</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Byl to zase jeden z těch dní, co vydají za celý týden.
                                    Pro Ekka to platilo jak metaforicky, tak i doslovně. Co jen mohlo, to se pokazilo, a
                                    Ekkovi trvalo celou
                                    věčnost to dát zase do pořádku. Nejdřív si Ajuna div nezlámal vaz při šplhání na
                                    Starého hladovce. Zoufale se
                                    snažil být jako Ekko a pustil se do šplhání po orloji v srdci šrotiště dřív, než ho
                                    kdokoliv z jeho přátel
                                    mohl zastavit. Jenže mu hned při prvním trochu náročném skoku ujela noha. Ještě že
                                    Ekko aktivoval svůj
                                    Z-pohon. Osmnáctkrát mu tuhla krev v žilách při chlapcově křiku, se kterým se řítil
                                    vstříc smrti, než přišel
                                    na to, jak a kde jeho pád zastavit a zachránit mu život.
                                    Když pak šmejdil po skládce klanu Ferrosů, jestli tam nenajde něco užitečného pro
                                    své vynálezy, obklíčila ho
                                    obzvlášť agresivní tlupa strážconautů. A velkých, se spoustou vylepšení, se kterými
                                    vypadali ještě odporněji
                                    než obvykle. Ekka překvapila spíš jejich rychlost, než fakt, že se jej pokusili
                                    okamžitě zastřelit. Pilťákům i
                                    jejich nohsledům byl život šrotohrabů jako on naprosto ukradený. Naštěstí měl
                                    Z-pohon, který ho dokázal dostat
                                    i z takovýchto zdánlivě beznadějných situací. Po několika desítkách marných
                                    přetočení se rozhodl změnit kalibr
                                    a vytáhl svou nejnovější hračku: bleskostop. Měl vyvolat oslepující záblesk světla a
                                    přitáhnout k sobě vše, co
                                    nebylo pevně přinýtováno.
                                    Jenže bleskostop nefungoval. Tedy alespoň ne tak, jak měl. Explodoval. A pak to
                                    začalo být zajímavé. Na rozdíl
                                    od většiny Ekkových vynálezů, které vybuchovaly, tahle domodra rozžhavená magická
                                    detonace náhle zmrzla. Z
                                    jejího epicentra zběsile šlehaly proudy modré energie. Kousky šrapnelů rotovaly
                                    šnečím tempem po něčem, co by
                                    u výbuchu při normální rychlosti byly smrtící trajektorie. Dokonce i sféra
                                    oslepujícího záblesku zamrzla na
                                    jednom místě.
                                    A pak to začalo být ještě zajímavější. Exploze implodovala a na jejím místě se
                                    objevil neporušený bleskostop o
                                    velikosti dlaně, který přiletěl zpátky k Ekkovi a přistál mu v dlani. Byl chladný
                                    jako čerstvý vítr.
                                    Hustý, řekl si Ekko v duchu. Přetočil ten okamžik zpět, aby mohl zařízení hodit po
                                    strážconautech ještě
                                    několikrát. Z vědeckých důvodů, pochopitelně.
                                    Když se Ekko dostal konečně domů, jeho tělo zmáhala únava, ale mysl měl napjatou jak
                                    pružinu. Ten byt byl ryze
                                    spartánský – pouhých pár kusů nábytku s minimem ozdob. Ekkův pokoj tvořil vlastně
                                    jen závěsem ohraničený
                                    výklenek plný vyhozených knih, kousků přístrojů zachráněných ze smetiště a úkrytů
                                    pro Z-pohon a bleskostop.
                                    Dnešek byl jedním z těch vzácných dní, kdy se měli oba jeho rodiče vrátit domů brzy,
                                    a on jim musel něco říct.
                                    „Mami, tati,“ zkoušel si to nanečisto na svém odrazu, jenž mu opětoval pohled z
                                    nablýskaného sférického
                                    povrchu Z-pohonu. „Nebudu se hlásit do žádnýho klanu z Horního města, ani do tý
                                    nafrněný pilťácký školy.
                                    Zůstanu tady s váma a s kámošema. Nikdy se k Zaunu neotočím zády.“
                                    V těch slovech zněla jistota, jak už to tak bývá, když jste sami v prázdném pokoji a
                                    odpovědět vám mohou jen
                                    zdi a váš vlastní odraz. A jejich odpovědí bylo ticho.
                                    Zaslechl cinkot klíčů ztlumený vstupními dveřmi. V posledním okamžiku zasunul Ekko
                                    svůj Z-pohon pod stůl a
                                    přetáhl přes něj kus černé látky. Nechtěl, aby si rodiče dělali starosti kvůli jeho
                                    eskapádám s nestabilním
                                    magitechnickým zařízením pro manipulaci s časem.
                                    Dveře se otevřely a Ekkovi rodiče se poprvé toho večera vrátili domů. Svému
                                    vlastnímu synovi připadali jako
                                    nějací cizinci, ve tvářích měli vinou své práce víc stop stáří než před těmi
                                    několika týdny, co je viděl
                                    společně naposledy. Každý den probíhal stejně. Dobelhají se domů, dají si skromné
                                    jídlo zakoupené za svou
                                    nádenickou mzdu, zbytek peněz uschovají na daně a úplatky a pak usnou na židlích s
                                    bradou opřenou na hrudi,
                                    dokud jim Ekko nesundá boty a nepomůže jim do postelí.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Ve vacích pod jejich očima se ukrývala taková tíha, že jim táhla hlavy dolů. Matka
                                    nesla pod paží malý balíček
                                    zabalený v papíru a na koncích převázaný motouzem.
                                    „Ahoj, ty můj malý génie.“ Ve snaze vdechnout těmto slovům život vynaložila jeho
                                    matka energii, kterou si sama
                                    nemohla dovolit postrádat. Avšak onen výraz plný štěstí, který se jí rozlil po
                                    tváři, když spatřila svého syna
                                    čekajícího u stolu, byl naprosto ryzí a upřímný.
                                    „Ahoj mami. Ahoj tati.“ Už to bylo dávno, co naposledy seděli u stolu všichni tři
                                    jako jedna rodina. V duchu
                                    se peskoval, že neřekl nic lepšího.
                                    Jeho otec se dmul pýchou; pak se naoko zamračil a prsty pročísl číro svého syna.
                                    Ekko si už ani nevzpomínal,
                                    kdy jeho otec nevypadal takhle starý, s předčasně prořídlými vlasy a hlubokými
                                    vráskami kolem očí.
                                    „Snad jsem ti řekl, že by ses měl nechat ostříhat,“ řekl otec. „Takhle budeš na
                                    piltoverské akademii moc
                                    vyčnívat. S touhle vizáží bys mohl leda tak do dřevařské manufaktury. Tam berou
                                    každého. Jenže ty nejsi jen
                                    tak někdo. Jak to vypadá s přihláškami?“
                                    To byla ta chvíle. Ekko cítil, jak se mu na jazyk derou ta slova, která si
                                    nacvičoval. Naděje v otcových očích
                                    jej však přinutila zaváhat.
                                    Okamžik ticha vyplnila Ekkova matka dřív, než tak stačil učinit on sám.
                                    „Máme pro tebe dárek,“ řekla a položila hnědý balíček na stůl. Přitáhli si židle a
                                    dívali se, jak se k němu
                                    Ekko natahuje, uvolňuje uzel na motouzu, narovnává jeho konce a pokládá si ho vedle
                                    sebe. Pak opatrně rozbalil
                                    voskový papír, aniž by jej jedinkrát natrhl. Uprostřed ležel malý kousek voňavého
                                    dortu s polevou z medu a
                                    nakládaných ořechů. Byl od Elline. Byla tou nejlepší cukrářkou v celém Zaunu, což se
                                    samozřejmě odráželo v
                                    cenách zboží. Ekko a jeho přátelé často kradli její dezerty boháčům, kteří si mohli
                                    dovolit tento přepych
                                    zaplatit bez mrknutí oka.
                                    Ekko bleskurychle vzhlédl, aby viděl, jak se jeho rodiče tváří. Oči jim zářily.
                                    „Tohle přece nejde,“ řekl.
                                    „Potřebujeme skutečnou večeři – maso, ne sladkosti.“
                                    „Přece bychom nemohli zapomenout na tvůj svátek,“ zasmál se pod vousy jeho otec.
                                    „Ale jak se zdá, ty ano.“
                                    Ekko úplně ztratil pojem o tom, co je vlastně za den. Ale i tak měl pocit, že si ten
                                    dárek nezaslouží. Zvlášť,
                                    když jim právě hodlal zničit naděje, které v něj vkládali. Vina mu rostla v hrdle.
                                    „Domácí nás stáhne z kůže,
                                    jestli se zase opozdíme s nájmem.“
                                    „To už nech na nás. Zasloužíš si něco hezkého,“ řekla jeho matka. „Jen se do něj
                                    pusť, jednou za rok si můžeš
                                    dát k večeři dort.“
                                    „A co budete jíst vy?“
                                    „Já nemám hlad,“ řekla.
                                    „A já se najedl v práci,“ lhal otec. „Sýr a maso z Piltoveru. Vážně bašta.“
                                    Sledovali, jak si Ekko uždibl malinkatý kousek dortu. Byl sladký a plný krému a
                                    drobky se mu lepily na prsty.
                                    Byl tak hutný, že jeho chuť zůstávala na jazyku dlouho potom, co sousto spolkl. Ekko
                                    chtěl dort rozkrojit na
                                    tři části, ale jeho matka nesouhlasně zavrtěla hlavou. Začala broukat veselou
                                    sváteční melodii a jemu bylo
                                    jasné, že si s ním nedají. Byl to dárek od jeho rodičů.
                                    Otec by se určitě přidal ke zpěvu také, kdyby ovšem již neusnul na židli s bradou
                                    spadlou na hruď. Ekko
                                    pohlédl na svou matku, jejíž hlas pomalu utichal a oči jí zavírala nezvladatelná
                                    únava.
                                    Ekko kdysi krátce zvažoval, že by nastoupil do dřevařské manufaktury a smířil se s
                                    tím, že za svou práci bude
                                    dostávat jen mizernou almužnu a z jeho umění bude mít prospěch i slávu někdo úplně
                                    jiný. Jenže by na to neměl
                                    žaludek. Vzpomněl si na útržky rozhovorů, věty zachycené filtrem dětských uší,
                                    šeptem pronášené sny jeho
                                    rodičů o vynálezech a přijetí do některého z klanů. O tom, jak jejich syn změní svět
                                    a budoucnost bude vypadat
                                    jinak. Ekko věděl, že k němu vzhlížejí jako k jediné naději. Jenže on miloval život
                                    v Zaunu. Kdyby udělal, co
                                    si přáli, kdo by se pak postaral o ně nebo o jeho přátele?
                                    Nedokázal se ale přinutit k tomu, aby zničil jejich sny. Ne dnes, ne o svém svátku.
                                    Možná zítra.
                                    Kromě toho prvního sousta se už Ekko svého dortu ani nedotkl. Místo toho natáhl svůj
                                    Z-pohon. Jeho domov se
                                    rozletěl v divokých vírech barevného prachu. Mumraj každodenního života zcela
                                    utichl. Okamžik se rozpadl na
                                    tisíce střípků a roztočil se kolem něj ve spirále světla.
                                    Když se úlomky budoucnosti poskládaly do podoby minulosti, přicházeli právě Ekkovi
                                    rodiče domů – toho večera
                                    již podruhé. A měli pak přijít ještě potřetí, počtvrté, popáté, pošesté a tak dále.
                                    Kdykoliv se vrátili, nezměnil Ekko na celé scéně vůbec nic; vychutnával si světlo v
                                    očích své matky, hrdý
                                    úsměv na rtech svého otce. Ze všech sil se vzpíral spánku, aby se mohl z těchto
                                    ukradených chvil těšit co
                                    nejdéle. Přesto ho však nakonec měkký matčin hlas a teplo jejich malého bytu
                                    ukolébaly.
                                    Opravdu to byl jeden z těch dní, co vydají za celý týden.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p10 p-4">
                        <p class="karta uprostred1">Deník</p>
                        <hr class="tz h">
                        <h3 class="card-text v uprostred1">Z deníku profesora Cecila B. Heimerdingera</h3>
                    </div>
                    <hr class="tz h p-2">
                    <section>
                        <h2 class="text-center tz karta">Dne 14.10. v 9:15 </h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Aktuální meteorologické podmínky v Bandle City se zdají být optimální. Atmosférický
                                    tlak je pro dnešní
                                    experimenty zcela ideální!
                                    Dnes odpoledne provedu páté kolo testů svého tridyminimobulátoru. Je nutné jej
                                    trošku vyladit; minule mi
                                    přismahnul knír. Je nutné upravit průtok energie.
                                </p>
                            </div>
                        </div>
                    </section>
                    <section>
                        <h2 class="text-center tz karta">16:00</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Tridyminimobulátor si stále nedokáže udržet požadovanou energetickou efektivitu!
                                    Musím provést dodatečné
                                    výpočty. Mezitím však mou pozornost zaujalo něco jiného.
                                    Cestou domů z dnešního testování jsem procházel kolem hloučku yordlat, která po sobě
                                    házela jakýsi sférický
                                    projektil. Koncept byl prostinký: hodit objekt na někoho jiného, chytit jej, hodit
                                    jej na dalšího yordla,
                                    opakovat. Mládež se však dopouštěla řady nepřesností ve výpočtech, což mělo za
                                    následek různé chyby! Přesnost
                                    i síla hodů byly velice nekonzistentní a „míč“ (jak mu ostatní říkali) často padal
                                    na zem... Tento proces by
                                    bylo možné v mnoha směrech vylepšit. Po nasbírání dat od účastníků jsem vypočítal,
                                    že kdyby házení probíhalo s
                                    konstantní rychlostí a pod stejným úhlem, faktor zábavnosti by se zvýšil o 44,57 %!
                                    Dnes večer se nad tím
                                    řádně zamyslím.
                                </p>
                            </div>
                        </div>
                    </section>
                    <section>
                        <h2 class="text-center tz karta">Dne 15.10. v 5:20</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Heuréka! Objevil jsem řešení.
                                    Vynalezl jsem automatický házecí stroj. Zatím jsem ho pojmenoval H-28G. Rychlost i
                                    trajektorie míče jsou
                                    konzistentní, díky čemuž příjemce dokáže míč pokaždé chytit. Automaticky míří na
                                    nejbližšího yordla
                                    (nachází-li se jich v blízkosti více), takže se na každého dostane. Dnes tento svůj
                                    vynález vezmu za yordlaty
                                    a ukážu jim ho.
                                    Dnes ráno jsem si také polil boty žíravinou. Krajně nepříjemné.
                                </p>
                            </div>
                        </div>
                    </section>
                    <section>
                        <h2 class="text-center tz karta">10:30</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Dnes jsem otestoval automatický házecí stroj. Nešlo to zrovna podle plánu. Mládež
                                    byla mým vynálezem sice
                                    nadšena, ale když jsem stroj zapnul, ukázalo se, že je příliš výkonný! I při
                                    nejnižším nastavení padala
                                    yordlata jako kuželky. Zřejmě jsem přecenil kinetickou energii jejich hodů... Brzy
                                    to zopakujeme, až provedu
                                    příslušné úpravy.
                                    Mojí současnou prioritou ale je tridyminimobulátor; musím ho spravit do oběda. Až
                                    bude v pořádku, budu ho
                                    muset ozkoušet někde v ústraní. V Bandle City je krajní nedostatek zkušebních
                                    prostor.
                                </p>
                            </div>
                        </div>
                    </section>
                    <section>
                        <h2 class="text-center tz karta">Dne 16.10. v 15:55</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Ve městě se objevil nějaký obr. Vskutku otravná anomálie. Ten hluk zvenčí mě ruší
                                    při bádání!
                                    Dnes musím zkontrolovat akvárium. Ryby jsou poslední dobou nějaké zamlklé...
                                </p>
                            </div>
                        </div>
                    </section>
                    <section>
                        <h2 class="text-center tz karta">Dne 17.10. v 10:40</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Doslechl jsem se, že při těch nepříjemnostech s obrem se mnoho yordlů zranilo. Pokud
                                    to brzy neskončí, bude
                                    nutné zasáhnout! Doufám, že je H-28G v pořádku. Kdybych ho musel vyrobit znovu,
                                    stálo by mě to spoustu cenného
                                    času.
                                </p>
                            </div>
                        </div>
                    </section>
                    <section>
                        <h2 class="text-center tz karta">16:30</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Všude opět zavládl klid. Zdá se, že ten obr dostal rozum a utekl. Jakmile vyřídím
                                    důležitější věci, budu muset
                                    zítra zajít pro H-28G. Tridyminimobulátor je už skoro bez chyb!
                                </p>
                            </div>
                        </div>
                    </section>
                    <section>
                        <h2 class="text-center tz karta">Dne 18.10. v 8:30</h2>
                        <img class="card-img-top or" src="../../img/header.png" alt="header">
                        <div class="row">
                            <div class="col-sm-12">
                                <p class="v h text-center p-4">
                                    Je brzy, den však již byl zcela nabitý událostmi. Probudilo mě klepání na dveře.
                                    Před mým domem se shromáždilo
                                    snad celé město. Když se něco takového stane, bývá to většinou kvůli nějakým
                                    malicherným stížnostem na mou
                                    práci. Tentokrát mě ale oslavovali!
                                    V troskách, které po sobě obr zanechal, našel jeden z mladých yordlů můj prototyp
                                    H-28G. Jak se ukázalo, byl
                                    to velice bystrý mladík. Napadlo jej, že by mohl můj vynález přeměnit v
                                    improvizovanou palebnou věžičku. A
                                    její síla dokázala obra zahnat... no představte si to! Vskutku mazaný chlapík.
                                    Velice by mě potěšilo, kdybych mohl jeho nadanou šedou kůru mozkovou zaměstnat u
                                    sebe – mám totiž do budoucna
                                    veliké plány, při jejichž realizaci by se mi jeho pomoc nesmírně hodila. Prý ale
                                    hodlá Bandle City opustit.
                                    Pro své další pokusy teď budu potřebovat mnohem rozsáhlejší zkušební oblast.
                                    Runeterra by měla být tak akorát!
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p1 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Zhluboka se nadechnout</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Myslí si, že v Zaunu žijí jen smolaři.
                                    Samozřejmě že to nepřiznají – budou se usmívat, div jim zuby nevypadnou, a plácat
                                    nás po zádech a říkat, že
                                    Piltover by bez Zaunu nebyl ničím. Bez našich pracantů! Bez našeho čilého obchodu!
                                    Bez naší chemotechniky, o
                                    které všichni v Piltoveru předstírají, že si ji nekupují, až na to, že si ji kupují
                                    v jednom kuse! Zaun je
                                    nedílnou součástí piltoverské společnosti, říkají.
                                    Samé lži. Samozřejmě.
                                    Myslí si, že Zaun je město idiotů. Lidí moc hloupých na to, aby se dostali do
                                    piltoverských zlatých věží.
                                    Lidí jako já.
                                    Celé měsíce jsem prodával třpyt, abych si mohl dovolit přihlášku do učení u klanu
                                    Holloran. Studoval jsem
                                    každou zašlou a opotřebovanou knihu o mechanických převodech, kterou jsem našel.
                                    Postavil jsem prototyp
                                    mechanického nátepníku pro lidi se zlomeným či artritickým zápěstím, který jim
                                    zvyšoval pohyblivost. Udělal
                                    jsem všechno, co bylo v mých silách, abych si zasloužil učednictví v Piltoveru.
                                    Dokonce jsem se dostal do
                                    poslední fáze schvalovacího procesu: na osobní setkání se samotným Boswellem
                                    Holloranem.
                                    Byla to prý už jen formalita. Jen způsob, jak mě přivítat do rodiny.
                                    Vstoupil do místnosti, podíval se na můj Šedí poskvrněný oděv a vydal přidušený
                                    smích, ve kterém nebyla ani
                                    špetka veselosti. Prohlásil: „Je mi líto, chlapečku – krysy ze skládky mezi sebe
                                    nepouštíme.“
                                    Ani se neposadil.
                                    Takže jsem zase tady. V Zaunu. Jako další idiot.
                                    Po ulicích se povaluje Šeď, která mě vítá zpátky. Většinou je natolik řídká, že se
                                    můžete zvolna nadechnout,
                                    aniž byste pak museli vykašlat něco vlhkého. Ale dneska je to něco, čemu říkáme
                                    Zášeď. Dusí vás každý nádech.
                                    Hruď máte sevřenou. Vidíte si sotva na konečky prstů. Chce se mi utíkat, ale vím, že
                                    nemám kam. Mám pocit,
                                    jako by mě Šeď chtěla pohltit, rozdrtit, udusit.
                                    V takových chvílích se modlím k Janně.
                                    Ne každý v Zaunu věří tomu, že je skutečná, ale má matka víru nikdy neztrácela.
                                    Vyprávěla mi o tom, jak se jí
                                    v den mého narození na okně usadil modrý pták salašník a ona věděla – věděla –, že
                                    takhle jí Janna dala
                                    najevo, že budu v pořádku.
                                    Samozřejmě, že se pletla. Nakonec jsem v pořádku nebyl. Před pár lety moje matka
                                    zemřela, když prohledávala
                                    skládku a já se musel vychovat sám jen s těmi několika málo převody, co mi
                                    zanechala. Pak už to byla klasika:
                                    neuměl jsem si dělat kamarády. Často mě mlátili. Kluk, kterého jsem miloval, na
                                    oplátku nemiloval mě. Chtěl
                                    jsem studovat, chtěl jsem si díky svému myšlení probojovat cestu až do Piltoveru.
                                    Nešlo to. Došlo mi, že na mě
                                    Janna zapomněla.
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    Ale ten talisman, který mi matka dala, jsem si nechal dodnes: dřevěná rytina s
                                    modrým ptákem, kterého viděla.
                                    Jen pro takové podobné okamžiky, jako byl i tenhle.
                                    A tak sedím na vlhké zemi, protože se mi ani nechce hledat lavičku, vytáhnu ten
                                    talisman s ptákem salašníkem,
                                    který mám vždycky v košili, a rozmlouvám s Jannou.
                                    Samozřejmě, že ne nahlas – nepotřebuju, aby si lidi mysleli, že jsem nějaký
                                    chemo-popálený blázen –, ale i tak
                                    s ní mluvím.
                                    Nic po ní nechci. Jen jí vyprávím o tom, jaký jsem měl den a jaký den jsem měl
                                    včera, o tom, jak se bojím, že
                                    ze mě nikdy nic nebude a že umřu tady dole po kolena v Jímce a nezůstane po mně nic
                                    stejně jako po mojí matce,
                                    a o tom, že občas mám chuť prostě utéct někam, kde se můžu nadechnout a kde se
                                    nebudu muset tolik bát a kde se
                                    mi nebude chtít pořád brečet, a o tom, jak se nenávidím za to, že se mi chce brečet,
                                    protože to mám i tak o
                                    tolik jednodušší než ostatní lidi, a o tom, jak mě občas napadne, že bych prostě
                                    mohl skočit do chemojezírek v
                                    Jímce, prostě skočit za svou matkou a klesnout až na dno a nechat si naplnit plíce
                                    tekutinou, protože pak by
                                    konečně bylo po všem. Říkám Janně, že doufám, že je v pořádku. Doufám, že je
                                    šťastná, ať už je kdekoliv.
                                    V ten moment ucítím, jak mě po tváři hladí vánek. Jen lehké zavanutí, ale cítím ho.
                                    Záhy cítím, jak mi
                                    odfoukává vlasy z tváře. Vítr kvílí hlasitě a rychle a vzápětí mi kabát plandá ve
                                    vzduchu a já si připadám,
                                    jako bych byl uprostřed větrného víru.
                                    Přede mnou se kroutí Šeď, kterou vítr zvedl tak, že to vypadá, jako by plynula
                                    odevšud najednou. Mlha se
                                    pomalu rozplyne a já vidím, jak ostatní kolemjdoucí na úrovni Entresolu sledují, jak
                                    se vznáší pryč.
                                    Vítr ustává.
                                    Šeď se rozehnala.
                                    Můžu dýchat.
                                    Ne jen po malých opatrných zalapáních, ale hezky zhluboka tak, abych si naplnil
                                    plíce studeným čerstvým
                                    vzduchem. Slunce, které už nehalí Šeď, svítí skrz piltoverské věže přímo na Zaun.
                                    Nahoře vidím Piltoverce, jak na nás shlížejí. Když jim Šeď nehalí výhled, můžou se
                                    na nás koukat dolů ze svých
                                    honosných můstků a ochozů. Myslím, že se jim ten výhled moc nezamlouvá. Nikdo si
                                    nechce připomínat, že žijí
                                    nad chudinskou čtvrtí. Zahlédnu i pár zamračených úšklebků.
                                    A tehdy ho opět spatřím: Boswella Hollorana. V ruce drží sladký koláček a zase na mě
                                    shlíží shůry. Na tváři má
                                    výraz znechucení, stejně jako předtím.
                                    Jsem tak zabraný do té jeho povýšenecké tváře, že si ani nevšimnu, že za mnou někdo
                                    stojí, dokud mi na rameno
                                    nepoloží svou ruku.
                                    „To nic,“ řekne a já vím, kdo to je, aniž bych se musel otáčet.
                                    Stiskne mi rameno, pak si klekne a zkříží mi paže na hrudi, takže mě zezadu obejme.
                                    „Bude to v pořádku,“ řekne.
                                    Prameny jejích vlasů mi padají na ramena. Voní jako vzduch po dlouhém dešti.
                                    „Možná to není v pořádku teď. Možná nebudeš v pořádku ještě nějakou chvilku. Ale to
                                    nevadí. Protože jednou,
                                    aniž bys přesně věděl, kdy nebo proč nebo jak se to stalo, budeš šťastný,“ říká.
                                    Tvář mám teplou a vlhkou a
                                    nevím, kdy jsem začal brečet, ale je to úleva, jako když se rozeženou mraky, a já
                                    sevřu její paže a ona mě
                                    drží a pořád mi dokola opakuje, že je to v pořádku, že je tady a že bude líp.
                                    Nevím, jak dlouho mě drží, ale brzo vidím, že na mě všichni na zaunském Entresolu i
                                    nahoře na piltoverských
                                    ochozech zírají.
                                    Než stihnu cokoliv říct, řekne ona: „Nemysli na ně. Starej se jen o sebe. Uděláš to
                                    pro mě?“
                                    Chce se mi něco říct, ale místo toho jen přikývnu.
                                    „Děkuji ti,“ řekne a políbí mě na vlhkou tvář a ještě jednou, naposledy, mě rychle
                                    stiskne.
                                    Vstane a propluje kolem mě. Poprvé ji vidím celou – vysokou éterickou postavu, o
                                    které bych si byl myslel, že
                                    jsem si ji vymyslel, kdyby se mě zrovna před chvílí nedotýkala. Všímám si jejích
                                    dlouhých špičatých uší.
                                    Chodidel, která se nedotýkají země. Vlasů, které jí vlají ve větru – i teď, když
                                    žádný nefouká. Oči má tak
                                    modré, že je mi trochu zima jen z toho, jak se na ni dívám.
                                    Ale pak se usměje, mrkne a řekne: „Tohle si určitě nenech ujít.“
                                    Náhle se zvedne silný vítr – tak rychlý a ostrý, že si musím zakrýt oči. Když je
                                    opět otevřu, je pryč, ale
                                    vítr stále duje. Vane nahoru k Piltoveru a jeho civícím obyvatelům.
                                    Kvílí, jak nabírá na rychlosti i na síle, a Pilťáci se utíkají někam schovat, ale už
                                    je příliš pozdě: vítr na
                                    ně udeřil plnou silou, opírá se jim do šatů a cuchá jim vlasy. Boswell Holloran
                                    vykřikne hrůzou, když ho vítr
                                    shodí z ochozu.
                                    Zdá se, že se zřítí do náruče jisté smrti, ale další poryv větru vystřelí vzhůru a
                                    výrazně zpomalí jeho pád,
                                    jako by ho vítr dolů jen snášel. Na jeho výrazu byste to ale nepoznali. Přestože
                                    padá k zemi rychlostí volně
                                    se snášejícího listí, křičí celou tu cestu dolů. Hodně vysokým hláskem. Hodně
                                    nedůstojně.
                                    Zatímco klesá, šaty mu ve větru plandají a pleskají ho do tváře, dokud se nesnese
                                    jen pár palců nad kaluž.
                                    „Já–“ začne, načež vítr zmizí úplně a on přistane zadkem v louži, takže si zničí
                                    oděv, který byl podle mě
                                    hodně drahý. Křičí překvapením, bolestí i rozčilením a cáká kolem sebe vodu jako
                                    vzteklé dítě. Snaží se
                                    postavit na nohy, jenže uklouzne a zase spadne. Jestli to mám říct úplně na rovinu,
                                    vypadá jako idiot.
                                    A já se nemůžu přestat smát.
                                </p>
                            </div>
                        </div>
                    </section>
                    <br>
                    <div class="col-12 border-bottom border-top tz0 b tz0 p2 p-4">
                        <p class="black uprostred1">Povídka</p>
                        <img class="card-img-top or" src="../../img/header.png" alt="header">
                        <h3 class="card-text black uprostred1">Rychlá oprava</h3>
                    </div>
                    <hr class="tz h p-2">
                    <section>
                        <div class="row">
                            <div class="col-md-6 col-sm-12">
                                <p class="v h text-center p-4">
                                    Každý hlupák by dokázal předpovědět, že Viktor jednoho dne udeří, aby se pomstil.
                                    Ale ten, kdo nebyl hlupák,
                                    by se mohl pokusit odhadnout den a čas tohoto chystaného protiútoku.
                                    Jayce hlupák rozhodně nebyl.
                                    Stál ve své dílně, zalitý slunečními paprsky z proskleného stropu a obklopený tucty
                                    produktů své vlastní
                                    geniality: Torna s kloubovými nástavci, díky níž měl uživatel všechny potřebné
                                    nástroje vždy po ruce.
                                    Nejúžasnější ze všech těchto vynálezů ovšem byla zbraň, kterou Jayce právě držel v
                                    rukou. Obouruční
                                    magitechnické kladivo napájené úlomkem shurimského krystalu bylo proslulé po celém
                                    Piltoveru, on si s ním
                                    přesto pohazoval, jako by to byl jakýkoliv jiný nástroj, jichž měl v dílně desítky.
                                    Od Jaycových dveří se ozvala tři ostrá zaklepání.
                                    Byli tady.
                                    Jayce na to byl připraven. Prováděl experimenty na zničených Viktorových
                                    automatonech. Odposlouchával
                                    komunikaci mechanických zařízení. Co nevidět vyrazí jeho přední dveře a pokusí se mu
                                    vyrvat magitechnické
                                    kladivo. A pak to samé zkusí s jeho lebkou. Důležité bylo ono slovo „zkusí“.
                                    Přepnul spínač na násadě kladiva. Hlavice Jaycova mistrovského díla se s
                                    energetickým zabzučením přeměnila na
                                    magitechnické dělo.
                                    Zamířil.
                                    Zapřel se nohama do země.
                                    Díval se, jak se dveře otevírají. Přitiskl ukazováček ke spoušti.
                                    A málem odstřelil hlavu sedmileté holčičce.
                                    Byla drobounká, s blonďatými vlásky, a každý, kdo by ji měl popsat, by určitě použil
                                    slovo „roztomilá“…
                                    samozřejmě každý kromě Jayce. Opřela se do dveří a nesmělými, šoupavými kroky vešla
                                    dovnitř. Culík se jí
                                    cestou k Jaycovi houpal sem a tam. Měla skloněnou hlavu, vyhýbala se jeho pohledu.
                                    Napadly ho dva důvody, proč
                                    se brání očnímu kontaktu: buď se v přítomnosti někoho tak slavného stydí, nebo
                                    pracuje pro Viktora a chystá se
                                    ho překvapit chemickou bombou. Ruměnec na její tváři ovšem poukazoval spíš na první
                                    variantu.
                                    „Rozbil se mi vojáček,“ řekla a vytáhla cínového rytíře s paží zkroucenou dozadu v
                                    nemožném úhlu.
                                    Jayce se ani nepohnul.
                                    „Běž pryč, prosím tě, nebo možná zemřeš.“
                                    Dítě na něj vyvalilo oči.
                                    „A navíc, panenky já nespravuju. Najdi si někoho, kdo má víc času.“
                                    Oči se jí začaly zalévat slzami.
                                    „Nemám peníze na opravu a moje má–,“ popotáhla zoufale, „máma mi ho udělala, než
                                    umřela, a–”
                                    Jayce pokrčil obočí a poprvé po dlouhé době mrknul.
                                    „Tak proč jsi ho rozbíjela, když pro tebe má takovou cenu?“
                                    „Já nechtěla! Vzala jsem si ho na oslavy Dne pokroku a někdo do mě strčil a on mi
                                    upadl a já vím, že jsem ho
                                    měla nechat doma–”
                                    „–No, tos rozhodně měla. To od tebe byla pěkná pitomost.“
                                    Dívka otevřela ústa, aby pokračovala, ale pak se zarazila. Jayce neviděl takovouto
                                    reakci poprvé. Téměř každý,
                                    s kým se setkal, znal příběhy o jeho legendárním kladivu a jeho skálopevném
                                    hrdinství. Očekávali někoho
                                    velkolepého. Očekávali někoho pokorného. Neočekávali, že bude takový hulvát.
                                    Skutečný Jayce pro ně
                                    nevyhnutelně musel být zklamáním.
                                    „Ty jsi nějakej divnej, ne?“ zeptala se ho.
                                    „Z pohledu většiny charakterových rysů ano, aspoň se to říká,“ odpověděl bez váhání.
                                    Dívka se zachmuřila. A pak mu strčila hračku před obličej.
                                    „Sprav ho. Prosím.“
                                    „Stejně ho akorát znovu rozbiješ.“
                                </p>
                            </div>
                            <div class="col-md-6 col-sm-12">
                                <p class="v h text-center p-4">
                                    „Nerozbiju!“
                                    „Hele,“ pověděl. „Cácorko. Mám fakt dost napilno a–”
                                    Něco přeletělo nad prosklenou střechou a na okamžik přes oba dva vrhlo stín.
                                    Kdokoliv jiný by předpokládal, že
                                    to pouze nad domem přeletěl sokol. Ale Jayce nebyl dnešní. Ztichl. Křivě se usmál a
                                    odtáhl dívku ke svému
                                    ponku.
                                    „Jde o to,“ poznamenal, „že stroje jsou hrozně jednoduché.”
                                    Vzal velký tenký bronzový plech a s ostrým klepáním začal kladivem upravovat jeho
                                    rohy. „Jsou vyrobené ze
                                    samostatných součástí. Lze je kombinovat a měnit jasnými, předvídatelnými způsoby.“
                                    Bušil do plechu stále dál
                                    a dál, až nabral podobu hladké kopule.
                                    „Lidé jsou složitější. Podléhají emocím, jsou nepředvídatelní a navíc – téměř ve
                                    všech případech – nejsou tak
                                    chytří jako já,“ prohlásil a vyvrtal do vrchu kopule hladkou díru. „To bývá obvykle
                                    problém. Ale někdy mi
                                    jejich pitomost hraje do karet.“
                                    „Mluvíme ještě pořád o mém vojáčkovi, nebo–”
                                    „Občas jsou ve své nemohoucnosti tak nejistí – tak zoufalí ve své honbě za pomstou
                                    –, že se dopustí nějaké
                                    naprosto hloupé chyby.” Popadl nablýskanou měděnou tyč a našrouboval ji doprostřed
                                    kopule.
                                    „Někdy si lidé zapomenou chránit to nejcennější,“ řekl a ukázal bradou na jejího
                                    cínového rytíře, načež
                                    pozvedl kovový deštník, který právě vyrobil. „A někdy to znamená, že místo aby
                                    zaútočili na mou dílnu předními
                                    dveřmi, kde to lze nejvíc očekávat, pokusí se…”
                                    Zvedl zrak a dokončil větu: „...o dramatičtější vstup na scénu.“
                                    Předal deštník holčičce, která měla co dělat, aby jej udržela.
                                    „Drž to. A nehýbej se.“
                                    Otevřela ústa, aby něco řekla, ale vyšlo z nich je překvapené zajíknutí – v tu
                                    chvíli se totiž prosklený strop
                                    nad její hlavou rozletěl na kusy. Střepy odskakovaly od provizorního deštníku jako
                                    kapky deště a na podlahu
                                    dílny seskákal půl tucet mužů. Z krků jim trčely hadičky plné jasně zelené
                                    chemikálie, jež jim vedly do paží.
                                    Oči měli mrtvé, obličeje bez jakéhokoliv výrazu. Rozhodně to byli Viktorovi hoši:
                                    zdrogovaní rváči ze
                                    zaunského šrotiště, které Viktor napumpoval halucinogeny a hypnotiky. Chemikáliemi
                                    posílení gauneři, kteří
                                    vykonají každičké Viktorovo přání, ať už sami chtějí, nebo ne. Jayce očekával
                                    automatony, ale ty by Viktor
                                    nejspíš nedokázal přepravit Piltoverem bez povšimnutí. Tito chemicky podrobení
                                    otroci ovšem nebyli o nic
                                    nebezpečnější. Otočili se k Jaycovi a holčičce.
                                    Jenže než se k nim dostali, Jaycovo magitechnické dělo explodovalo nabitou energií.
                                    Z jeho jádra vystřelil
                                    magitechnický blesk a vybuchl uprostřed skupiny. Chem-otroci se rozletěli do stran a
                                    prudce narazili do čistě
                                    nabílených zdí dílny.
                                    „Prvek překvapení ti moc nevyšel, co, Vikto–”
                                    Mezi bezvědomé chem-otroky náhle seskočil jakýsi obří stroj. Jayce si pomyslel, že
                                    vypadá jako kříženec mezi
                                    minotaurem a hodně rozzlobenou budovou.
                                    „Pozor!“ vykvíkla dívka.
                                    Jayce obrátil oči v sloup. „Já dávám pozor. Přestaň panikařit. Mám všech pod ko–ou!“
                                    Úder kovové bestie do
                                    hrudi jej nečekaně přerušil.
                                    Byla to taková rána, až Jayce odletěl o kus zpět. Dopadl do vozíku a v zádech mu při
                                    tom nárazu křuplo.
                                    S bručením se postavil na nohy, zvíře už na něj opět nabíhalo.
                                    „To bylo naposledy, co ses mě dotkl,“ prohlásil Jayce.
                                    Vší silou máchl svou magitechnickou zbraní, která se uprostřed pohybu změnila zpět
                                    na kladivo. Minotaur
                                    sklonil hlavu, aby Jayce opět nabral, a oblouk zbraně zcela ignoroval. To byla
                                    chyba.
                                    Kladivo se zvučným křupnutím našlo svůj cíl. Minotaur s hlavou zaraženou do kovového
                                    krku se svalil na
                                    podlahu. Z jeho mršiny se syčením unikal obláček páry.
                                    Jayce se znovu napřáhl a byl připraven zasadit další ránu. Bedlivě sledoval
                                    prosklený strop. Uplynulo několik
                                    minut. Poté s uspokojením dospěl k názoru, že už je po všem.
                                    Chtěl přejít k pracovnímu stolu, ale při prvním pohybu se zlomil bolestí a chytil se
                                    za břicho. Holčička k
                                    němu přiskočila.
                                    „Pořád to bolí, kam tě nabral, že jo?“
                                    „To snad dá rozum.“
                                    „Tak jsi mu to neměl dovolit,“ prohlásila. „To od tebe byla pěkná pitomost.“
                                    Jayce pozvedl obočí. Dívce se rozšířily oči úlekem, že si dovolila přece jen příliš.
                                    Jemu se však tvář zvolna
                                    poskládala do pobaveného úsměvu.
                                    „Jak že se jmenuješ?“
                                    „Amarantýna.“
                                    Jayce si sedl za ponk a popadl šroubovák.
                                    „Dej mi tu hračku, Amarantýno,“ řekl.
                                    Rozzářila se. „Takže ji dokážeš spravit?”
                                    Jayce se na ni ušklíbl.
                                    „Já dokážu spravit všechno.“
                                </p>
                            </div>
                        </div>
                    </section>
                    <br>
                </div>
            </div>
        </div>
    </div>
    <footer class="p-3 mt-5 tz border-top tz0 b text-center">
        <h2>&copy; Filip Ostárek 2019</h2>
    </footer>
    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"
        integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
        crossorigin="anonymous"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"
        integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
        crossorigin="anonymous"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"
        integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
        crossorigin="anonymous"></script>
    <script src="https://code.jquery.com/jquery-3.3.1.min.js"></script>
    <script src="https://cdnjs.cloudflare.com/ajax/libs/popper.js/1.14.3/umd/popper.min.js"
        integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
        crossorigin="anonymous"></script>
    <script src="https://stackpath.bootstrapcdn.com/bootstrap/4.1.3/js/bootstrap.min.js"
        integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
        crossorigin="anonymous"></script>
    <script>
        $(function () {
            $("section").hide();
            $("h2").on("click", function () {
                $(this).nextUntil("br").toggle(1500);
            });
        })
        $(function () {
            $("section").hide();
            $("div div div div div").on("click", function () {
                $(this).nextUntil("br").toggle(1500);
            });
        })
    </script>
</body>

</html>