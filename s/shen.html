<!doctype html>
<html lang="cs">

<head>
  <title>League of Legends - Shen</title>
  <meta name="description" content="League of Legends - Příběh postavy Shen">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/shen.jpg" alt="Shen">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sshen.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">SHEN</h1>
  <img class="card-img-top or" src="../img/header.png" alt="header">
  <h2 class="text-center karta">OKO SOUMRAKU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Shen představuje záhadu jak pro říši duchů, tak pro svět smrtelníků – a nepatří ani do jednoho. Ačkoliv se
          narodil do jedné z nejváženějších rodin severního Navori, byla to otcova role Oka soumraku, co nasměrovalo
          jeho osud do řádu Kinkou.
          Jakožto syn velmistra Kusha vyrůstal už od narození v kultuře řádu a jeho základní učení znal stejně dobře
          jako příchod ionského večera. Znal nezbytnost prořezávání stromku, rozhodnost usměrňování slunce, ale
          především se naučil moudrosti sledování hvězd. Celé své dětství strávil meditacemi a studiem a všichni jeho
          učitelé jej považovali za naprosto příkladného žáka.
          Jeho nejbližším přítelem, který s ním jako jediný dokázal při výcviku držet krok, byl mladý učedník Zed.
          Vyrůstali jako bratři a často si svěřovali své tajné naděje a sny. Shen se mohl na Zeda obrátit s žádostí o
          čerstvý pohled na kteroukoliv otázku a oba společně byli považováni za nejslibnější studenty Kinkou.
          Když se jejich dovednosti dostatečně rozvinuly, začal je Kusho brát s sebou na různé nebezpečné mise, včetně
          honu na Zlatého démona, jenž řádil v provincii Zhyun. Jejich pátrání trvalo celé roky, avšak Shen vytrval i
          navzdory bezpočtu krvavých vražd, které při tom odhalili. Když „démona“ konečně polapili, ukázalo se, že jím
          byl Khada Jhin, pouhý kulisář z potulného divadla. Namísto popravy velmistr Kusho nařídil, aby byl zločinec
          uvězněn.

        </p>
      </div>
      <div class="col-xs-12 col-md-6 col-lg-4">
        <p class="v h">
          Shen se sice stejně jako Zed domníval, že si vrah zasluhuje přísnější trest, podvolil se však rozhodnutí svého
          otce. Snažil se dosáhnout téhož odpojení od vlastních citů, které vídal u Oka soumraku, a tak nedokázal být
          oporou Zedovi, sžíranému hořkostí a rozčarováním.
          Dokonce i když začali noxijští nájezdníci ohrožovat mír Prvních zemí, Shen neochotně podporoval Kushovu
          nečinnost. Když však Zed Kinkou opustil, aby se zapojil do boje, zůstal Shen v chrámu.
          Nepřítel brzy obsadil mnoho provincií. Shen se však navzdory tomu nadále soustředil na udržování duchovní
          harmonie v Ionii. Jednoho dne, zatímco byl daleko od domova, pocítil náhlou nerovnováhu v řádu Kinkou. Po svém
          urychleném návratu našel už jen několik jeho členů, kteří přežili krvavý převrat. Dozvěděl se od nich, že si
          Zed vycvičil vlastní učedníky a obsadil chrám.
          Nejhorší ze všeho bylo, že Shenův otec padl rukou člověka, který mu byl blízký jako vlastní syn.
          Shen potlačil bolest, jež mu spalovala nitro, a dovedl zbytek Kinkou do bezpečí v horách. Shen přijal
          přízračnou čepel svého otce i jeho titul Oko soumraku. Jeho úkolem nebylo vykonat pomstu, nýbrž obnovit řád. V

        </p>
      </div>
      <div class="col-xs-12 col-md-6 col-lg-4">
        <p class="v h">
          souladu s jeho základním učením začal přijímat a cvičit nové žáky a doufal, že se mu podaří obnovit jeho sílu.
          Především jedna studentka projevovala takřka bezmezný potenciál. Jmenovala se Akali Jhomen Tethi a Shen ji
          učil umění plížení a lstí. Její matka Mayym stála po Kushově boku jako Pěst stínu a zdálo se, že by dcera
          mohla kráčet stejnou cestou. Akali však chtěla aktivně bojovat proti jejich úhlavním nepřátelům a Shen ji
          musel často nabádat, aby neztrácela sebeovládání.
          Když se Noxus konečně stáhl, mnozí Ioňané oslavovali vítězství svého odboje. Shen však patřil mezi ty, kteří
          se museli nejprve vyrovnat s následky války: dál činil to, co mu povinnost velela, a ve skrytu duše bojoval s
          nenávistí k Zedovi a pochybnostmi o svých vůdcovských schopnostech. Roky bojů si od Prvních zemí vyžádaly
          vysokou daň a Shen si nebyl jist, zda do nich obnovený řád Kinkou dokáže vrátit rovnováhu.
          I když se Akali časem stala novou Pěstí stínu, cítil, že se řádu začínala odcizovat. A jednoho dne opravdu
          otevřeně zavrhla jeho učení a odešla.
          Shen meditoval, sledoval hvězdy a pochopil, že Akali musí najít svou vlastní cestu… a stejně tak i Kinkou.
          Mezi jednotlivými neviditelnými bitvami v říši duchů Shen občas rozjímá nad hodnotou věcí, v něž věří. Nikdy
          svým emocím nedovolil, aby mu bránily v ochraňování tradic, ovšem otázka zůstávala stejná: Jak dlouho může
          člověk kráčet dvěma světy, než činy jednoho zničí ten druhý?
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 shen p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Skutečně neutrální</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          „Nebyla to žádná bouře. Byl to duch,“ řekl rybář, který byl stále otřesen ze ztroskotání lodi, ze kterého před
          dvěma dny sotva vyvázl živý. Ten muž vyprávěl o tom, že jeho plavidlo potopil jakýsi tvor, velký jako dům a
          rychlý jako vítr.
          Shen jeho příběhu naslouchal a tiše zvažoval předkládaná fakta.
          „Ukaž mi, kde k tomu došlo,“ řekl Shen.
          Muž ho zavedl na pláž v zátoce, kde se skupinka vesničanů pokoušela vyprostit těla utopených námořníků. Shen
          poklekl, aby prozkoumal kus trosek. Šrámy na naplaveném dříví byly hluboké a drsné - jistě pocházely od
          mocných spárů.
          „Kolik mrtvých?“ zeptal se.
          „Kromě mě všichni... šest,“ odpověděl rybář.
          Duchové jsou silní, pomyslel si Shen a probíral se náplavou hledaje další důkazy.
          Nakonec je našel na boku rozštípnuté části trupu: malý chomáč srsti jemné jako chmýří. Většina lidí by ho
          přehlédla, anebo kdyby ho našla, nikdy by je nenapadlo, že tvor, který dokáže rozpůlit loď, by po sobě mohl
          nechat něco tak jemného. Ale Shen už takovou srst kdysi viděl. Jakékoliv pochybnosti, které měl o pravdivosti
          rybářova příběhu, se rozptýlily, zatímco sledoval, jak se mu stříbřitý trs mezi prsty ztrácí.
          „Démon,“ poznamenal Shen. „Museli jste mu vplout do cesty.“
          Rybář chmurně přikývl. Bylo známo, že se duchové všeho druhu pletou do fyzického světa, zejména v Ionii, kde
          je hranice mezi světy tenká a průchozí. Éterické i hmotné roviny bytí zde byly v neustálém dotyku a
          mírumilovně klouzaly jedna na druhé jako olej na vodě.
          Jelikož byl Shen Okem soumraku, jeho povinností bylo kráčet mezi světy a zajišťovat, že ani jedna strana
          nepřemůže tu druhou. Pro lidi byl duchem, který dokázal v okamžiku zmizet a objevit se o spoustu mil dál. Pro
          duchy byl člověkem z masa a kostí, který by neměl nikdy vkročit do jejich éterických říší.
          Klekl si na pláž, aby ohledal jedno z vyproštěných těl. Onen muž byl rozpůlen vedví, přímo pod žebry. Z
          bledého a nafouklého torza vylézalo to, co zbývalo z jeho vnitřností.
          „Nemusíš se bát. Než padne soumrak, ta příšera bude má,“ řekl hlas odkudsi za ním.
          Shen se otočil a spatřil kněze, kterého vyslal místní chrám. Kolem něj stálo několik akolytů, kteří nesli
          různorodé mystické talismany a oleje. Začali očistný rituál, který měl vykořenit jakékoliv spirituální
          narušení v této oblasti. Kněz zíral na Shena, jako by odhadoval jeho cenu.

        </p>
      </div>
      <div class="col-md-6 col-sm-12">
        <p class="v h text-center p-4">
          „Můžeme počítat s tvou pomocí, pane?“ zeptal se muž.
          „Rovnováha bude znovu nastolena,“ souhlasně pokynul Shen hlavou.
          Nechal kněze knězem a vydal se po slabé stopě lehoučké srsti. Přemýšlel o mrtvých mořeplavcích a o ceně,
          kterou musí z démona získat. Slova jeho otce na své pravdivosti nic neztratila: „To nejtěžší je najít ve všem
          rovnováhu.“ Skutečná neutralita, přesný středobod všech sil, které ovlivňují svět – přesně to musí Oko
          rozpoznat.
          Udržet tuto rovnováhu byl boj sám o sobě. Z tohoto důvodu nosil Shen na zádech dva meče. Jedním byla ionská
          ocelová šavle, která dokázala rozseknout člověka jednou ranou. Druhým byl meč z ryzí mystické energie. Ten
          sloužil pro boj s duchy a Shenovi předkové si ho už dlouho předávali z generace na generaci. Za ty roky zabil
          bezpočet démonů, duchů, přízraků a bludiček a očekával, že než se den nachýlí, zabije o jednoho víc.
          Konečně Shen dorazil do odlehlé zátoky, která byla tichá a nenarušená lidskou činností. Na písku v mělčině
          ležel démon, jehož jemná a lesklá srst se třpytila v zapadajícím slunci. Tvor se dmul a odpočíval, neboť byl
          plný esence smrtelníků, kterou ze svých obětí vysál. Shen se plížil příbojem a tiše se kradl ke spícímu
          démonovi. Viděl, jak se jeho mohutný hrudní koš nadouvá a splaskává, jak tvor zhluboka a klidně dýchal. Když
          už ho od písčiny dělilo jen pár kroků, tasil svůj přízračný meč a připravil se k úderu.
          Náhle jeho ruku zastavil znepokojivý zvuk. Byl to strašlivý pronikavý jekot, který vycházel ze vzduchu
          samotného. Zněl mu povědomě, ale než si ho Shen stačil zařadit, ozval se zvuk znovu. A znovu. A znovu, až se
          slil v chór skřeků, ze kterých tuhla krev v žilách. Byl to nářek umírajících duší. Shenovy oči se obrátily
          zpět k démonovi, který se začal probírat ze svého spánku. Shen se ještě jednou podíval na svůj přízračný meč a
          tiše zvažoval své možnosti. Pak spojil ruce, opatrně soustředil své ki a zmizel ve víru praskající energie.
          Démona zanechal samotného na písčině.
          O chvíli později se Shen objevil u vraku lodě. Všude kolem se do vzduchu vypařovaly doutnající kaluže černého
          slizu. Výpary se mísily s táhnoucím se pachem hrůzy.
          Shen spočítal rozkládající se černé louže, každá představovala ostatky zabitého ducha. Jeho počty přerušil
          kněz, který vstoupil na mýtinu se svými akolyty. Jeden z mužů měl provaz ze lnu a stříbra. Na druhém konci byl
          přivázán menší duch – naprosto nedůležitý šotek. Mlel sebou, protože ho toto vodítko škrtilo. Jakmile uviděl
          ostatky svých bratří, zaúpěl.
          „Chceš se zbavit tohohle?“ zeptal se kněz Shena naprosto nenuceně, jako by mu nabízel misku polévky k obědu.
          Shen se podíval na lepkavé doutnající kaluže, které byly ještě před nedávnem bytostmi z jiného světa. Pak svůj
          pohled obrátil ke knězi a kvílejícímu šotkovi.
          „Za tohle se omlouvám, vaše svátosti,“ řekl. Zasunul svou přízračnou čepel zpět do pochvy a místo toho tasil
          ocelovou šavli. Nečekal, že dnes bude používat zrovna tento meč.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 shen p-4">
    <p class="karta uprostred1">Kronika</p>
     <img class="card-img-top or" src="../img/header.png" alt="header">
    <h3 class="card-text v uprostred1">Muž se železnou maskou</h3>
  </div>
  <hr class="tz h p-2">
  <section>
    <h2 class="text-center tz karta">Jedna.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Zbraň v jeho rukách byla pouhým nástrojem – i když vyrobeným s naprostou dokonalostí. Do černého, mírně
          nazelenalého kovu byla vsazena zlatá plaketka s kovářovým jménem, jenž se tím hrdě a sebevědomě hlásil ke
          svému dílu. Nepocházela z Piltoveru – nebyla to žádná z těch nevkusných věcí, které se snažily fungovat s
          nepatrným množstvím magie, jež byla v tamních zemích k dispozici. Tuto zbraň ukul skutečný mistr. Její
          bronzové srdce z Ionie pulzovalo magií.

          Počtvrté otřel pažbu. Nemohl si být jist, že je čistá, dokud ji neotřel počtvrté. A nezáleželo na tom, že ji
          vůbec nepoužil. Nezáleželo na tom, že ji jen chtěl vložit do vaku a zasunout pod postel. Nemohl ji uklidit,
          dokud si nebyl jist, že je čistá, a nemohl si být jist, že je čistá, dokud ji neotřel počtvrté. Teď ale čistá
          byla. Čtvero pohybů ji očistí.
          Byla čistá a nádherná. Jeho noví mecenáši byli štědří. Ale copak si ti nejlepší malíři nezasloužili nejlepší
          štětce?
          Při porovnání se záběrem a přesností tohoto nového pomocníka vypadala všechna jeho předchozí díla s čepelemi
          jako pouhé vedlejší etudy. Trvalo mu týdny studia, než plně pochopil, jak mechanismus zbraně funguje, ovšem
          zdokonalováním svých technik ki pro práci s dýkami strávil měsíce.
          Do zbraně se vešly čtyři náboje. Každá kulka byla nabita magickou energií. Každá kulka byla dokonalá jako meč
          lassilského mnicha. Každá kulka byla barvou, jež vdechovala život jeho umění. Každá kulka byla mistrovským
          dílem. Nejen, že tělo roztrhly. Ony jej přetvořily.
          Zkouška provedená v mlynářské osadě byla jasným důkazem jejího potenciálu. A jeho noví zaměstnavatelé byli s
          reakcí publika spokojeni.
          Doleštil ji, ovšem jak držel zbraň v pravačce, bylo pokušení příliš silné. Věděl, že by to neměl dělat, přesto
          však rozbalil černý overal z úhoří kůže. Konečky prstů na levé ruce přejel po hladkém povrchu oděvu. Jakmile
          ucítil jeho kluzký povrch, zrychlil se mu dech. Vzal do rukou těsnou koženou masku a neschopen odolat tomu
          nutkání si ji navlékl na tvář. Zakrývala mu pravé oko a ústa. Ztěžovala mu dech a připravila jej o prostorové
          vidění…
          Překrásné.
          Právě si navlékal chránič ramene, když se rozezněly zvonky, které ukryl na schodiště vedoucí k jeho pokoji.
          Rychle zbraň rozložil a sňal si masku.
          „Jste tam?“ ozvala se služka zpoza dveří. Melodie v jejím hlase prozrazovala, že vyrostla daleko na jih od
          tohoto města.
          „Udělala jsi, o co jsem tě žádal?“ zeptal se.
          „Ano, pane. Bílá lucerna každé čtyři kroky. Červená lucerna každých šestnáct.“
          „V tom případě mohu začít,“ řekl Khada Jhin a otevřel dveře místnosti.
          Když vycházel, ženiny oči se rozevřely údivem. Jhin věděl naprosto přesně, jak vypadá. Za běžných okolností by
          to v něm probouzelo trýznivý osten sebepohrdání, ovšem dnes měl představení.
          Dnes vyšel Khada Jhin jako štíhlý, elegantní muž s holí. Hrbil se a bylo zřejmé, že pláštěm přehozeným přes
          rameno zakrývá jakési výrazné znetvoření, jeho krok však byl pevný a energický. S důrazným klepáním hole o zem
          přistoupil k oknu. Ve zvláštním rytmu zaťukal na jeho rám – tři údery a poté čtvrtý. Zlato jiskřilo, sametový
          plášť povlával ve vzduchu a jeho šperky se blyštily v paprscích slunce.
          „Co… co to je?“ zeptala se služka s pohledem upřeným na Jhinovo rameno.
          Jhin se zkoumavě zadíval na její andělskou tvář. Byla kulatá a dokonale symetrická. Takový nudný a
          předvídatelný styl. Jako maska by nestála za nic.
          „To je pro crescendo, má drahá,“ řekl Khada Jhin.
          Z okna hostince měl dobrý výhled na zbytek města, jež se rozprostíralo v údolí pod ním. Jeho představení bude
          určitě úžasné, ale ještě ho čekala spousta práce. Radní se měl vrátit dnes večer, a přesto Jhinovy plány zatím
          postrádaly… inspiraci.
          „Přinesla jsem vám do pokoje květiny,“ řekla žena a prosmekla se kolem něj.
          Mohl o rozmístění těch luceren požádat někoho jiného. Ale nepožádal. Mohl se převléknout, než otevřel dveře.
          Ale nepřevlékl se. Teď viděla Khadu Jhina v jeho plné slávě.
          Inspiraci, kterou potřeboval, měl nyní přímo na očích. Jakoby předurčenou osudem. Neměl na výběr. Před Uměním
          nebylo úniku.
          Musel zkrátka učinit služčinu tvář... zajímavější.
        </p>
      </div>
    </div>
  </section>
  <section>
    <h2 class="text-center tz karta">Dva.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Nakládané vepřové se na hladině vývaru pěti chutí jasně lesklo. Z té vůně se Shenovi motala hlava, ale i tak
          odložil lžíci stranou. Číšnice se otočila k odchodu, ještě se na něj však jednou usmála a souhlasně kývla
          hlavou. Tuk se musel nejprve pořádně rozpustit. Polévka byla bezesporu i tak vynikající, ale za okamžik bude
          naprosto božská. Jen trpělivost.

          Shen si zatím prohlížel sál hostince U Bílého útesu. Působil prostě a hrubě, avšak toto zdání klamalo. Zdejší
          dřevotkalci byli mistry ve svém oboru a odstraňovali kůru a živé listy jen tam, kde to bylo nezbytně nutné.
          Plamen svíčky na stole se zatřepotal… špatně. Shen se plynulým pohybem odsunul a tasil zpod pláště dvojici
          mečů.
          „Tvoji studenti našlapují zlehka asi jako těhotná woraxice,“ zamumlal.
          Do hostince vstoupil Zed – sám a oblečený jako kupec. Protáhl se kolem číšnice a posadil se o tři stoly dál.
          Každá částečka Shenova těla zmírala touhou vrhnout se na nepřítele a pomstít svého otce. To ovšem cesta
          soumraku neschvalovala. Uklidnil se, když si uvědomil, že je dělí příliš velká vzdálenost… byť jen o délku
          ukazováčku.
          Podíval se na Zeda a očekával, že ve tváři svého soka spatří úšklebek. Ten si však jen povzdychl. Pod očima
          měl v nezdravě bledé tváři výrazné temné kruhy.
          „Celé roky jsem čekal,“ řekl Shen.
          „Odhadl jsem snad tu vzdálenost špatně?“ zeptal se Zed znaveným hlasem.
          „I kdyby mě to stálo hlavu, přiblížím se k tobě a zaútočím,“ prohlásil Shen, posunul jednu nohu pod židli a
          zapřel ji špičkou o podlahu. Od Zeda jej dělilo deset sáhů a polovina délky prstu.
          „Tvá cesta je bližší té mojí. Ideály, které vyznával tvůj otec, byly ve skutečnosti slabost. Ionie si je už
          nemohla dovolit,“ řekl Zed. Zaklonil se na stoličce, aby zůstal těsně mimo vzdálenost, kterou Shen potřeboval
          k zasazení smrtícího úderu. „Vím, že něco takového ti nemám šanci vysvětlit. Ale dám ti příležitost k vykonání
          pomsty.“
          Shen se zvolna posouval k hraně židle. „Mě nepohání touha po pomstě. Narušuješ rovnováhu. To proto tě čeká
          zatracení.“
          „Zlatý démon uprchl,“ pronesl Zed nevzrušeným hlasem.
          „To není možné,“ odvětil Shen, přesto však jeho nitro náhle ochromila prázdnota.
          „Nejslavnější vítězství tvého otce. A i tentokrát jeho význam zničil sám svým vlastním pošetilým
          milosrdenstvím.“ Zed smutně zavrtěl hlavou. „Ty víš, čeho je ta… stvůra schopná.“ Poté se naklonil přes stůl,
          přímo do Shenova dosahu, s hrdlem záměrně odkrytým. „A víš také, že jen my dva k němu dokážeme proniknout dost
          blízko, abychom jej mohli zastavit.“
          Shen si vzpomněl na onen okamžik, kdy poprvé spatřil tělo jedné z obětí obávaného Khady Jhina. Při té
          představě jej zamrazilo a zaskřípěl zuby. Pouze jeho otec v sobě našel dost síly, aby neztratil odhodlání
          postavit vraha před řádný soud.
          V Shenovi se toho dne něco změnilo. V Zedovi se něco zlomilo.
          A nyní je ta zrůda zpět.
          Shen odložil své meče na desku stolu. Podíval se na misku dokonalé polévky, která před ním ležela. Na hladině
          jiskřily drobné kapičky vepřového tuku, jeho už ale veškerý hlad přešel.
        </p>
      </div>
    </div>
  </section>
  <section>
    <h2 class="text-center tz karta">Tři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Po Zedovi dosud nebylo ani stopy. Cítil zklamání. Veliké zklamání. Přece musel vyhledat svého bývalého
          přítele. Nejspíš se ukrýval a sledoval ho. Jhin musel být opatrný.

          Ohlédl se z přístavní hráze za lodí z cizích krajů. Příliv sílil, mohla každou chvílí odplout. Do návratu mu
          tedy nezbývalo moc času, jinak nestihne vystoupení v Zaunu plánované na příští měsíc. Jedno riziko se násobí s
          druhým.
          Zastavil se a zadíval se na svůj odraz v louži. Z vodní hladiny mu vracel pohled postarší ustaraný kupec. Díky
          rokům stráveným na jevišti a studiu bojových umění měl nad svým obličejovým svalstvem absolutní kontrolu. Byla
          to obyčejná tvář a on jí poskytoval neobyčejný výraz. Jhin se vydal do kopce a snadno se vmísil do davu.
          Zvedl oči k bílým lucernám nad hlavou a odpočítával vzdálenost. Pokud se Zed objeví, bude je potřebovat.
          Přejel pohledem po květináčích před hostincem, do nichž ukryl pasti. Nabroušené ocelové čepele ve tvaru
          květin. Chránily jeho ústupovou cestu pro případ, že by se něco pokazilo.
          Představil si, jak se jejich kov prořezává davem a rudými cákanci zdobí čerstvě natřené zelené zdi domu. Ta
          vidina jej lákala.
          Jak se prodíral davem, zaslechl stařešinu vesnice hovořit se Shenem.
          „Proč by měl ten démon na ni a na ostatní radní zaútočit?“ ptal se ho.
          Shen, oblečený ve svém modrém hávu, neodpověděl.
          Vedle něj stála další členka Kinkou, mladá žena jménem Akali. Nakročila ke dveřím.
          „Ne,“ prohlásil Shen a zastoupil jí cestu.
          „Proč myslíš, že na to nejsem připravená?“ chtěla vědět Akali.
          „Protože ani já v tvém věku ještě nebyl.“
          V ten okamžik ze vchodu vyvrávoral strážný s bledou a prázdnou tváří.
          „Její maso, bylo… bylo…“ Udělal pár vrávoravých kroků a pak se v šoku sesunul k zemi.
          Hostinský stojící u protější zdi se rozesmál. A pak se dal do pláče s lícemi zbarvenými šílenstvím. „Viděl ji.
          Viděl květinu!“
          Toto nebyli lidé, kteří by kdy zapomněli na dílo Khady Jhina.
          Shen přejel zkoumavým pohledem po tvářích přihlížejících.
          Chytrý hoch, pomyslel si Jhin a nenápadně se stáhnul zpátky do davu.
          Během návratu k lodi pozoroval střechy, zda na nich nezahlédne Zeda.
          Nešlo tomu uniknout. Ať už společně, nebo o samotě, Zed a Shen půjdou po stopách, které tam zanechal. Nechají
          se jimi zavést na Květinový festival. Zpět do Jyomského průsmyku. A zoufalství je pak přinutí opět
          spolupracovat.
          Bude to jako v dobách jejich mládí. Budou se k sobě tisknout strachy a úžasem.
          A teprve poté se slavný Khada Jhin ukáže…
          A jeho skutečné mistrovské dílo bude moci započít.
        </p>
      </div>
    </div>
  </section>
  <section>
    <h2 class="text-center tz karta">Čtyři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          ....
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>