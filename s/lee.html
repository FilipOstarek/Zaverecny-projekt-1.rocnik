<!doctype html>
<html lang="cs">

<head>
  <title>League of Legends - Lee Sin</title>
  <meta name="description" content="League of Legends - Příběh postavy Lee Sin ">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/lee.jpg" alt="lee sin">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Slee.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">LEE SIN </h1>
  <img class="card-img-top or" src="../img/header.png" alt="header">
  <h2 class="text-center karta">SLEPÝ MNICH</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Z těch mnoha duchů, které Ioňané uctívají, není žádný opředený příběhy tolik jako duch draka. Ačkoliv se
          někteří domnívají, že ztělesňuje zkázu, jiní ho vnímají jako symbol znovuzrození. Jen málokdo to může říct s
          jistotou, ještě méně lidí někdy dokázalo energii dračího ducha soustředit a vůbec nikdo to nedokáže tak
          dokonale jako Lee Sin.
          Do kláštera Shojin dorazil jako chlapec a tvrdil, že si ho vyvolil drak, aby mu předal svou moc. Starší
          mnichové v nadaném dítěti viděli záblesky jeho ohně, ale také cítili jeho bezhlavou pýchu i katastrofu, kterou
          by mohla přivolat. Ostražitě ho za svého žáka přijali – ale zatímco ostatní postupovali dále, starší ho nutili
          mýt nádobí a drhnout podlahy.
          Lee Sin začínal být netrpělivý. Toužil naplnit svůj osud, a ne marnit čas domácími pracemi.
          Když se jednou vplížil do tajných archivů, našel prastaré texty, které popisovaly, jak se spojit s říší duchů,
          a rozhodl se předvést svou schopnost během bojového cvičení. Během jednoho divokého kopu neomaleně rozpoutal
          dračí běs, čímž ochromil svého učeného cvičitele. Sžíral ho stud a za jeho nadutost ho vyhnali, a tak se
          mladík vydal své skutky odčinit.
        </p>
      </div>
      <div class="col-xs-12 col-md-6 col-lg-4">
        <p class="v h">
          Roky plynuly. Lee Sin putoval daleko, do vzdálených míst, a velkodušně pomáhal lidem v nouzi. Nakonec se
          dostal do Freljordu, kde se seznámil s Udyrem, divochem, který vládl energií pravěkých zvířat své domoviny.
          Tento takzvaný Poutník duší měl potíže s tím, aby ovládal moc, jež v něm klokotala, a Lee Sin začal dumat nad
          tím, jestli je vůbec možné toho draka zkrotit. Jelikož sdíleli potřebu duchovního vedení, mezi těmito dvěma
          muži se vytvořilo pouto a Lee Sin pozval Udyra, aby se k němu přidal na výpravě zpátky domů.
          Oba se zděsili, když se dozvěděli, že do Ionie vtrhlo noxijské císařství a obsadilo ji. Mnichové ze všech
          provincií se stáhli zpět, aby bránili svatý klášter v Hiraně vysoko v horách.
          Lee Sin a Udyr ho našli v obležení. Noxijští vojáci vtrhli do velké síně Hirany. Zatímco se Udyr vrhnul do
          bitvy, Lee Sin váhal, když viděl, jak jeho někdejší vrstevníci a starší umírají pod ranami mečů. Moudrost
          Hirany i Šódžinu, tak velká část ionské prastaré kultury – to všechno bude zničeno.
          Jelikož mu nezbývala jiná možnost, vyvolal dračího ducha.
        </p>
      </div>
      <div class="col-xs-12 col-md-6 col-lg-4">
        <p class="v h">
          Zahalila ho bouře plamenů, která mu sežehla kůži a vypálila zrak. Nabitý divokou silou ochromoval vetřelce
          řadou nesmírně silných úderů a rychlých kopů a s každým úderem nezkrotný duch zářil jasněji a žhavěji.
          Mnichové zvítězili, ale kvůli Lee Sinovým zoufalým činům byl klášter v troskách a zrak se mu už nikdy
          nevrátil. Nakonec ve slepé temnotě pochopil, že žádný smrtelník nikdy nedokáže zcela zlomit moc dračího ducha
          tak, aby mu byl po vůli. Zdrcený a v bolestech si kolem nevidoucích očí ovázal pruh látky a pokusil se
          odpotácet horskou cestou dolů.
          Přeživší starší ho však zastavili. Tím, že se zřekl veškeré touhy po moci, byl jejich zostuzený žák konečně
          připraven začít znovu. Přestože na jeho dřívější namyšlenost nezapomněli, mnichové mu nabídli rozhřešení:
          dračí hněv byl smrtící a nepředvídatelný, to je pravda, ale ty nejpokornější a nejhodnější smrtelné duše
          dokázaly jeho ohnivé povaze vzdorovat a čas od času ji nasměrovat.
          Vděčný Lee Sin zůstal s mnichy, aby znovuvybudoval klášter, a když bylo dílo hotové a Poutník duší se vrátil
          do Freljordu, Lee Sin se zcela oddal snaze o osvícení.
          V období po skončení války s Noxem pokračuje v meditaci o tom, jakou roli má v Ionii plnit. Jelikož ví, že
          jeho vlast ještě nečelila poslední zkoušce, musí Lee Sin dokonale ovládnout sám sebe i dračího ducha ve svém
          nitru, aby byl připraven čelit budoucímu nepříteli, ať už bude jakýkoliv.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 lee p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Všechno, co se třpytí...</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Prastaré kořeny, křivolaké stromy a hustě zarostlé šlahouny upínající se na kamenech – to vše téměř zastíralo
          cestu bujnou džunglí. Tři muži se ve vlastním potu prosekávali kupředu, hnáni srdcem plným hamižnosti a snem o
          nesmírném bohatství. Šest dnů jim džungle vzdorovala, ale nyní se z podrostu vynořil chrám. Jeho průčelí bylo
          vytesáno do mohutného skalního výčnělku a jeho úpatí lemovaly modré a rudé květy. Ve zlatých výklencích se
          skvěly poklidně vyhlížející sochy a kolem převisů se proplétaly věnce zlatavých orchidejí.
          „Vidíš, Horto?“ řekl Wren. „Copak jsme ti neřikali, že je ten chrám skutečnej“?
          „Hlavně esli jsou skutečný ty poklady uvnitř,“ pronesl Horta, který odhodil otupenou sekeru a tasil čerstvě
          nabroušený meč. „Voba jste na to vsadili svůj život, pamatujete?“
          „Žádný strachy, Horto,“ řekl Merta v záchvatu chraplavého kašle. „Až tady skončíme, budeš si moct koupit
          vlastní palác.“
          “To doufám,” procedil Horta. „A teď taste meče. Zabte každýho, kdo se nám postaví do cesty.“
          Trojice zbojníků přistoupila k chrámu a od jejich zbraní se odráželo zapadající slunce. Horta si všiml, že
          jeho rohy nejsou ostré a zřetelné; všechny okraje se spojovaly do sebe místo toho, aby se v úhlech lámaly. Na
          cestě dovnitř prošli kolem dvou velkolepých ionských vrbičů, jejichž kmeny se zakřivily tak, aby utvořily
          vchod. Jejich kůra byla tak bílá, že vypadala, jako by ji někdo namaloval.
          „Proč tady nejsou žádný stráže?“ zeptal se, když vkročil dovnitř.
          Otázka zůstala bez odpovědi, neboť jeho oči se přizpůsobily hrobové temnotě komnaty vytesané do skály. Klenutá
          střecha byla pokrytá rytým basreliéfem a na všech stěnách se třpytily barevné úlomky skla, které spolu
          utvářely mozaiku živoucích krajin plných světla a života. Na bronzových pilířích ležely slonovinové destičky,
          na kterých byla vyryta starověká shojinská podobenství, a v propadlých výklencích ostražitě stály drahokamy
          vykládané gagátové modly. Sochy bohů-válečníků, každá zdobená zlatem, shlížely z podstavců vyrobených z
          porfyru a nefritu.
          Horta se ušklíbl. „Berte. Berte všechno.“
          Wren a Merta zasunuli meče a otevřeli své torny. Začali je plnit vším, co jim přišlo pod ruku: soškami,
          modlami a drahými kameny, výskaje radostí, když za sebou táhli hotové zlaté jmění. Horta obešel komnatu a v
          hlavě už osnoval jejich smrt, až se vrátí zpátky do civilizace, když vtom si všiml, že se jedna ze soch hýbe.
          Na první pohled si myslel, že je to malovaná modla válečného mnicha, kterak sedí s překříženýma nohama a ruce
          mu spočívají na kolenou. Byl k Hortovi obrácen zády, ale nyní se onen muž postavil a otočil se na místě s
          ladnou lehkostí svinutého hada. Byl štíhlý a velmi svalnatý, na sobě měl volné kalhoty a přes oči rudý šátek.
          „Zas tak prázdný to tady nejni,“ řekl Horta a protáhl si prsty na kožené rukojeti svého meče. „Výborně. Doufal
          jsem, že budu moct někoho rozsekat.“
          Mnich naklonil hlavu na stranu, jako by poslouchal zvuky, které slyšel jen on, a pronesl: „Tři muži. Jeden má
          na plicích sněť, druhý má srdce tak slabé, že nevydrží do konce roku.“
          Nevidomý mnich se otočil a zíral přímo na Hortu, ačkoliv ho přes tu silnou látku, jež mu obvazovala oči,
          nemohl ani v nejmenším vidět.
          „Ty máš pokřivenou páteř,“ řekl. „V zimě tě trápí bolest, kvůli které přenášíš váhu na levý bok.“
          „Co jseš zač, nějakej věštec?“ zajímal se Horta a rozpačitě si olízl rty.
          Mnich si otázky nevšímal a pronesl: „Já jsem Lee Sin.“
          „A to má jako něco znamenat?“ opáčil Horta.
        </p>
      </div>
      <div class="col-md-6 col-sm-12">
        <p class="v h text-center p-4">
          „Dávám vám jedinou možnost vrátit to, co jste vzali,“ řekl Lee Sin. „Pak odsud odejděte a nikdy se
          nevracejte.“
          „Ty nám nemáš co rozkazovat, slepejši,“ řekl Horta a hrotem meče zaskřípal o kamennou podlahu. „My jsme tři a
          ty ani nemáš zbraň.“
          Wren a Merta se nervózně zasmáli, majíce se na pozoru před mnichovou sebejistotou, přestože měli početní
          převahu. Horta mávl svou volnou rukou a jeho dva společníci mnicha obklíčili ze stran. Oba ze svých kožených
          pochev vytáhli zakřivený meč.
          „Toto místo je posvátné,“ povzdechl si Lee Sin sklesle. „Nikdo jej nesmí znesvětit.“
          Horta na ostatní kývl. „Zbavte toho nevidomýho blázna jeho starostí.“
          Wren vykročil kupředu. Lee Sin byl v pohybu dřív, než se jeho chodidlo dotklo země. Mnich během pouhého
          okamžiku přešel z dokonalé nehybnosti do rozmazaného pohybu. Šlehl paží a tvrdou hranou své dlaně udeřil Wrena
          do krku. Zapraskala kost a zbojník se skácel k zemi s hlavou zkroucenou do nepřirozeného úhlu. Lee Sin se
          naklonil na stranu, když po něm Merta máchl svým mečem. Rozmach to byl mocný a Lee Sinovi nad hlavou proletěl
          zpětný úder. Mnich se přimáčkl k zemi a stočil se, zatímco vystřelil svou holeň a podkosil Mertovi nohy.
          Zbojník upadl a jeho zbraň odletěla o kus dál na dlážděnou podlahu. Lee Sin vyskočil zpět na nohy a patou dupl
          Mertovi na hrudní kost.
          Merta vydal přidušený výkřik, jeho žebra se prolomila a popraskané kosti zajely do jeho slabého srdce. Z kapsy
          se mu vysypaly ukradené drahokamy, zatímco oči měl vypoulené bolestí a lapal po dechu jako ryba vyplavená na
          břeh.
          „Na mnicha jseš rychlej,“ řekl Horta a mečem sekal vzduch několika bleskově rychlými chvaty. „Ale já se s
          mečem taky necourám.“
          „Myslíš, že jsi rychlý,“ zeptal se Lee Sin.
          „Učil jsem se vod těch nejlepších, takže uvidíš, že porazit mě nebude tak snadný jako ty dva pitomce,“ řekl
          Horta a kývl směrem k tělům svých někdejších společníků.
          Lee Sin neodpověděl, takže kolem sebe kroužili v tichosti. Horta sledoval, jak slepý muž pozoruje každý jeho
          pohyb. Mnichovy kroky byly ladné a přesné a Horta měl neodbytný pocit, že s každou další vteřinou svému
          protivníkovi prozrazuje víc a víc o svých schopnostech.
          Zařval a vrhl se na mnicha. Zaútočil na něj ostrou řadou výpadů a seků shora. Lee Sin uhýbal. Pohyboval se
          jako mladý stromek zmítaný větrem, zatímco uskakoval před Hortovými zoufalými údery a hravě je odrážel. Horta
          svůj meč udržoval v neustálém pohybu a s každým dalším útokem zatlačoval Lee Sina dozadu. Mnich se ani
          nezapotil. Jeho lhostejná ústa, zakryté oči a nenucená přezíravost Hortu rozčilovaly.
          Sebral se k poslednímu útoku a dal do něj každou zbývající špetku výcviku, zuřivosti a síly, kterou v sobě
          ještě našel. Jeho meč protínal vzduch kolem mnicha, ale ani jednou se ho nedotkl.
          Lee Sin se naposledy odtočil a přikrčil se. Jeho tělo bylo napjaté.
          „Jsi rychlý a docela schopný,“ řekl a pod kůží mu tepaly šlachy, „ale každou tvou myšlenku zakaluje vztek.
          Pohltil tě a připraví tě o život.“
          Horta pocítil, jak se vzduch v komnatě oteplil, když kolem Lee Sina začala proudit energie. Mnicha zahalil
          ohnivý vír a Horta v hrůze ustoupil. Meč mu vypadl z ruky. Lee Sin se třásl, jako by snaha o ovládnutí energie
          byla nad jeho síly. Komnatou se odrážel zvuk sílícího větru.
          „Prosím,“ škemral Horta. „Já to vrátím. Všechno to vrátím!“
          Lee Sin skočil, vymrštěn hřímajícím uragánem energie. Chodidlem udeřil Horta do hrudi a odhodil ho vzad. Horta
          narazil na stěnu, kámen pod jeho dopadem praskl. Bezvládně dopadl na podlahu. Každá kost v jeho páteři byla
          roztříštěná jako rozbité nádobí.
          „Měl jsi možnost tomu předejít, ale nevyužil jsi jí,“ pronesl Lee Sin. „Nyní za to zaplatíš.“
          Hortův zrak se zastřel tváří v tváří blížící se smrti, ale ještě si stihl všimnout, jak se Lee Sin vrátil na
          své místo vsedě. Mnich k němu byl obrácen zády, a jak se jeho tělo uvolnilo, vír smrtící energie se začal
          rozplývat.
          Lee Sin sklonil hlavu a pokračoval ve své meditaci.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>