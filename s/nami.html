<!doctype html>
<html lang="cs">

<head>
  <title>League of Legends - Nami</title>
  <meta name="description" content="League of Legends - Příběh postavy Nami">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/nami.jpg" alt="Nami">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Snami.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">NAMI</h1>
  <img class="card-img-top or" src="../img/header.png" alt="header">
  <h2 class="text-center karta">VLÁDKYNĚ PŘÍLIVU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Nami, tvrdohlavá mladá mořská vastajka, používá svou mystickou hůl Vládce přílivu k usměrňování vln a obraně
          členů svého kmene Marajů před nebezpečím. Nami, která jakožto první svého druhu opustila oceán a vydala se na
          souš, čelí nemyslitelnému s odhodláním, odvahou a bojovností.
          V mořích na západ od hory Targon žije kmen vastajů známých jako Marajové. Tito mořští tvorové kdysi dávno v
          hlubinách objevili trhlinu. V ní se skrývala strašlivá temnota, jež hodlala vyhladit život ve všech jeho
          podobách.
          Uprostřed své vesnice Marajové umístili zářící kámen známý jako měsíční, který je prý nabit posvátnou magií
          nebes. Jeho podmanivé éterické světlo Maraje chrání před stvůrami, které z propasti vylézají. Zhruba každých
          sto let začne světlo měsíčního kamene pohasínat. V takovém okamžiku kmen vybere svého nejsilnějšího válečníka
          a propůjčí mu titul Vládce přílivu.Vládce přílivu se musí ponořit do ledové temnoty v trhlině, přežít tamní
          hrůzy a získat z propasti perlu.
          Pokud Vládce přílivu svůj úkol splní, vyplave na břeh, kde čeká světélkující poutník z vrcholu hory Targon s
          měsíčním kamenem, který za tuto perlu vymění. Je to obtížný rituál, který ve svém prchlivém náručí třímá osud
        </p>
      </div>
      <div class="col-xs-12 col-md-6 col-lg-4">
        <p class="v h">

          mnohých, ale díky této výměně bylo dosud možné udržet temné tvory na uzdě. V minulosti poslali Marajové pro
          perlu skupinu svých nejlepčích válečníků, ale zjistili, že čím víc jednotek do trhliny vyšlou, tím silnější
          ony příšery jsou, jako by se krmily jejich energií. Zatímco armádu by stvůry z hlubin zničily, jediný
          průzkumník – ozbrojený legendární marajskou holí schopnou ovládat příliv – by se případně mohl nebezpečenstvím
          v hlubinách vyhýbat natolik dlouho, aby s perlou unikl.
          Nami se chtěla vždy stát Vládkyní přílivu, ale byla příliš mladá a zbrklá. Jakožto lítá bojovnice Marajů
          proslula díky svému tvrdohlavému odhodlání, kvůli kterému se často dostala do potíží. Během Namiina dospívání
          začal měsíční kámen poprvé po stu letech opět pohasínat. Nami se pokusila zdolat zkoušku Vládce přílivu. Kvůli
          její zbrklosti ale stařešinové vybrali za Vládce přílivu Rashoa, rozumného válečníka, o kterém se vědělo, že
          si v boji dokáže zachovat chladnou hlavu. Rasho se potopil do hlubin propasti. Uplynul týden a pak ještě
          jeden. Marajové na návrat svého Vládce přílivu
          čekali celý měsíc, ale po Rashovi nebyla nikde ani stopa. Dosud se ještě nestalo, že by se nějaký Vládce
          přílivu nevrátil.
          Stařešinové čekali a hádali se, zatímco měsíční kámen bledl, ale Nami věděla, že NĚKDO bude muset plášť Vládce
          přílivu brzy odít, jinak bude vše ztraceno.

        </p>
      </div>
      <div class="col-xs-12 col-md-6 col-lg-4">
        <p class="v h">

          A proč by to neměla být zrovna ona?
          Nami popadla hlubinnou hůl své matky a ponořila se do propasti. Po několika dnech se vrátila s perlou, s holí
          padlého Vládce přílivu a s výrazem tiché hrůzy v očích. Přestože vesničtí stařešinové kvůli Namiině
          nestoudnosti zuřili, obdivovali její odvahu a oficiálně ji ustanovili Vládkyní přílivu. Nami vyplula na povrch
          a svezla se na přílivu ke břehu, aby se tam setkala s oním suchozemcem.
          Poutník s kamenem však nebyl k nalezení. Místo něj na pláži čekala postarší žena.
          Tato žena, jejíž prarodiče byli svědky výměny s posledním Vládcem přílivu, jí vysvětlila, že pro ni žádný
          měsíční kámen nemá. Jedinou bytostí, která dokázala měsíční kámen vyčarovat, byl Aspekt měsíce, ale ten z
          Targonu uprchl.
          Nami tuto skutečnost odmítala přijmout. Přísahala, že Aspekt najde a měsíční kámen přinese. Závisely na tom
          životy jejího lidu.
          Díky moci mystické hole Vládce přílivu vyvolala Nami pod svými ploutvemi neutuchající pramen tekoucí vody a
          vydala se na souš, aby pokračovala ve svém poslání.
          A tak, plná odhodlání, vyrazila Vládkyně přílivu do zcela nového světa.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 nami p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">První krůčky</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Nikdo té dívce nevěřil. Dokonce ani poté, co ji oblékli a uklidnili ji natolik, aby mohla mluvit v celých
          větách, nedávalo nic z toho, co řekla, žádný smysl.
          Vesničané už viděli víc podivností, které nepatřily do tohoto světa, než by si zasloužili – když žijete na
          úpatí hory Targon, nemůžete se tomu vyhnout –, ale příběh toho dítěte se vymykal chápání.
          Mluvila o nějakém prazvláštním tvoru podobném člověku, který se vynořil z moře, jež lemovalo jejich vesnici.
          Zněl jako poutník: jedna z těch ztracených, zmatených nebeských bytostí, které se občas zatoulaly z vrcholku
          Targonu. Nikdo ale dosud neslyšel o tom, že by se nějaký nebesan vynořil z oceánu. Nejspíš si to děvče na něco
          hrálo.
          Ale když k nim do vesnice připlula žena s karmínovýma očima, kterou nadnášela louže vody, jež plynula a tekla
          podle jejích rozkazů, vesničanům došlo, že tady se o žádnou hru nejedná.

          „Ahoj,“ řekla cizinka. „Jsem Nami. Jsem z kmene Marajů, modré stvoření. Nechci vám ublížit.“
          Vesničané na ni zírali s ústy dokořán. Možná je tolik ohromil její vzhled. Což by dávalo smysl vzhledem k
          tomu, jak nezvykle vypadali oni v Namiiných očích: tělo bez šupin a dvě zadní paže tam, kde by měly být
          ploutve.
          Moc toho nenapovídali, ale Nami se podařilo upoutat jejich pozornost.
          „Hledám Aspekt měsíce, protože onen Aspekt má něco, co můj lid potřebuje. Bez toho můj kmen a možná i celý
          svět pohltí hladová a nelítostná temnota.“
          Vesničané na Nami dále zírali, beze slov a s čelistmi téměř u země. Jen na jedno ospalé čtyřnohé zvíře
          neudělal vzhled mořského tvora ve vesnici takový dojem, neboť to i nadále ukusovalo sousta suché trávy z
          vozíku na kolečkách a mlaskalo uslintanými dásněmi.
          Nami tiše stála a trapně poklepávala svou holí.
          „Takže, kdyby někdo věděl, kde ten Aspekt je, bylo by to... ehm.“ Popotáhla nosem, neboť chtěla udělat zvuk,
          který by prolomil ono nekonečné mlčení, jež zachvátilo celý dav. „To by se hodilo. Moc.“
          Odpovědí jí bylo takové ticho, jako by vesničané zamrzli na místě. Nami se rozhlédla po vesnici a všude kolem
          spatřila malá, mihotající se světélka. Byla ukotvená na malých pilířích z vosku či velkých dřevěných klaccích.
          Zdálo se, jako by ta světélka byla živá, ačkoliv ne myslící. Třepotala se ve vánku a praskala energií.
          „Jak tomu říkáte?“ zeptala se Nami a ukázala na světélka. „Vypadá to hezky.“
          Jeden starý muž ve zlaté róbě vykročil vpřed – lidé ze světa nad hladinou trvali na tom, že se budou
          zahalovat, ačkoliv jejich důvody Nami zpočátku nechápala – a po boku měl dva strážné. Podle mnoha vrstev
          splývavé látky Nami vyvodila, že to musí být nějaký starší. Anebo mu možná bylo prostě chladno.
          „Ty hledáš měsíc?“ zeptal se. „Je to tvůj přítel, nebo nepřítel?“
          Nami přimhouřila oči. Mužovy rty se třásly tichým vztekem. Měsíční Aspekt pro něj byl očividně důležitý – ale
          kvůli čemu? Uctíval ho a chtěl ho chránit, anebo ho považoval za nepřítele?
          Nami tyto možnosti zvažovala. Určitě, pomyslela si, by nikdo nebyl tak nemoudrý, aby si znepřátelil samotný
          měsíc. Odpověděla:
          „Přítel, samozř–“
          „–KACÍŘKA!“ vykřikl.
          „–Nepřítel! Řekla jsem nepřítel! To ses přeslechl!“ zvolala Nami, ale její žádost zanikla kvůli tomu, že
          stráže začaly křičet rozkazy. Mnozí vesničané popadli své zbraně, namočili své oštěpy do kulatých nádob plných
          jakési tekutiny a zažehli je.
          Nami zírala na hroty oštěpů, na kterých se nyní třepotali duchové z oranžového světla. Jejich tanec byl
          úchvatný, ale vyzařovalo z něj teplo. Nami měla podezření, že kdyby si na ně sáhla, bylo by to nesmírně
          nepříjemné.
          „Okamžitě odejdi z této vesnice! Šíříš STRACH a FALEŠ a to my nebudeme trpět!“ dožadoval se starší.
          Nami na ně chvíli zírala s kamennou tváří. A je to – její první suchozemská zkouška. Věděla, že kdyby musela,
          dokázala by se ubránit proti každému v této vesnici.
          Ale to by ji nedovedlo k tomu, co potřebovala.
          „Bojím se,“ řekla.
        </p>
      </div>
      <div class="col-md-6 col-sm-12">
        <p class="v h text-center p-4">
          Stařešina se usmál. Nami se ze všech sil snažila si toho nevšímat.
          „Ne vás, abys věděl. Nahlédla jsem do hladového a záštiplného chřtánu temnoty a myslela jsem si, že už nikdy
          nepoznám radost. V porovnání s tím jsou vaše oštěpy nicotné,“ řekla.
          „A proto neodejdu. Ne dokud bude můj lid stále v nebezpečí,“ pronesla. Vykročila vpřed a zabodla svou hůl do
          země.
          Pohybovala se s takovou sebejistotou a nebojácností, až to vesničany zaskočilo – v jednom nešťastném případě
          doslova.
          Jeden mladý vesničan klopýtl dozadu, nažhavený oštěp mu vypadl z ruky a přistál za vozíkem plným usušené
          trávy. Tančící žhavý duch se zvětšil. Olizoval trávu a šířil svou vlastní energii po hromadě suchého sena.
          Během několika okamžiků byl celý vůz pohlcen žhavou a nestálou energií.
          Pasoucí se zvíře zahýkalo hrůzou a odvrátilo se od žáru. Zmateně vykoplo svalnatýma nohama, čímž vůz
          převrátilo na bok, takže hořící tráva vyletěla do vzduchu.
          Chomáče žáru přistály na doškových střechách vesnice a rychle se začaly šířit. S nenasytnou chutí k jídlu
          požíraly všechno, co jim stálo v cestě.
          Vesničané se o překot hnali k nedaleké studni pro vědra plná vody. Nami v polekaném úžasu přihlížela, jak
          vrhali tekutinu na hladové duchy. Na okamžik se zdálo, že jejich úsilí dokáže hněv duchů zažehnat, neboť
          mihotající se zář přeměňovalo na strašlivý oblak syčícího vzduchu, který na rozdíl od zbytku vzduchu ve světě
          nad hladinou vypadal, že se rozpíná a nabírá na váze. Syčící kouř vířil, zatímco duchové vodu vypili a dál
          tančili na střechách, až se modrá noc měnila na oranžovou.

          „Víc vody!“ křičeli vesničané. „Rychle!“
          S tímhle jim můžu pomoct, pomyslela si Nami.
          Nami pozvedla svou hůl Vládce přílivu a pevně ji sevřela v ruce.
          Soustředila své myšlenky a mořská voda šplouchající o břeh vesnice se začala chvět a nabírat na objemu.
          Nami zpevnila své sevření a zavřela oči, zaklonila svou hůl a přitáhla mořskou vodu k sobě.
          Oceán zařval. Natáhl se do vzduchu vysoko nad vesnici jako strmá stěna zuřivého přílivu, která jen čeká na
          pokyn. Lidé křičeli.
          Nami máchla svou holí kupředu a ukázala její hlavicí na tančící žár.
          „Ustupte, prosím,“ zvolala na vesničany.
          Ustoupili.
          Vlna se vrhla kupředu, jako by chtěla utopit celou vesnici. Těsně předtím, než narazila na zem, se voda
          zkroutila do podoby obřího, divokého chapadla. To se míhalo vzduchem a dusilo žravé stopy žáru a běsu.
          Úpon oceánské vody obkroužil rozlícené světlo a obtočil se kolem něj jako had, až se záře dusivě zhroutila
          sama do sebe. Kouřící duchové naposledy sykavě zalapali po dechu a jejich jas nahradila tichá noční modř.
          Nami vydechla a uvolnila sevření své hole. Vodní chapadlo okamžitě přestalo držet tvar a k vyděšenému potěšení
          přihlížejících se rozplesklo o zem.
          Stařešina a jeho strážní upustili vědra. Otočili se k Nami a hněv, který jimi ještě před pár okamžiky zmítal,
          byl tentam. Dívali se na svého návštěvníka novýma očima.
          „Ionie,“ řekl starší.
          „Cože?“
          „Měsíc, jeho Aspekt hledej tam – je to světadíl. Tudy,“ řekl a ukázal k moři, kterýmžto směrem Nami táhla i
          její hůl.
          No jistě. Měsíc a příliv jsou přece jako sourozenci. Ať už měsíc odešel kamkoliv, hůl Vládce přílivu to bude
          táhnout na stejné místo.
          „Aha!“ zvolala Nami a srdce se jí zatetelilo nadějí. „Tedy – ano. Děkuju. Omlouvám se za ten... ehm...,“ řekla
          a vyhýbavě mávla rukou k zaplavené vesnici. „No nic. Děkuju.“
          Nami pozvedla svou hůl a ze břehu vyrazila vlna, která ji obalila v zámotku vody a odnášela ji zpět do oceánu.
          Stařešina za ní zvolal.
          „Oheň!“ vykřikl.
          „Cože?“ zeptala se Nami.
          „Ta světla na pochodních a na našich oštěpech. Říká se jim oheň. Díky němu jsme v bezpečí, ale občas dokáže
          být... bezhlavý.“
          „Oheň,“ opakovala Nami a usmála se. „Líbí se mi.“
          A s tím se vládkyně přílivu vrátila do oceánu a vydala se neznámo kam.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 nami p-4">
    <p class="karta uprostred1">Deník</p>
     <img class="card-img-top or" src="../img/header.png" alt="header">
    <h3 class="card-text v uprostred1">Polní deník o vastajích Eduarda Santangela</h3>
  </div>
  <hr class="tz h p-2">
  <section>
    <h2 class="text-center tz karta">VASTAJOVÉ</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Deníkový zápis o pozorování, domněnkách a rozjímání o hybridních tvorech ze severní Ionie, jak je zapsal
          velevážený
          EDUARD SANTANGELO: džentlmen, badatel a kronikář.
          Ponejprv jsem se s hybridními tvory známými jako vastajové setkal po přistání na úrodných březích ionských.
          Měl jsem naději, že tam najdu lék na jedinečnou piltoverskou chorobu známou jako sklíčenost – mírnou nudu
          pramenící z šedi každodenního života v neustále zářivém Městě pokroku, kde se živím jako spisovatel užívající
          si jistého věhlasu.
          Do hebké a magické náruče Ionie – do náruče, kterou zeměpisci, jež se nenarodili na jeho rozlehlých březích,
          prozkoumávají jen zřídka – jsem se vydal najít něco, co se jinak zcela vymykalo poli mé působnosti. Cosi
          podivuhodného a magického, krásného i děsivého.
          Jakmile jsem objevil vastaje, věděl jsem, že jsem našel, co jsem hledal.
        </p>
      </div>
      <div class="col-md-6 col-sm-12">
        <p class="v h text-center p-4">
          Svého prvního vastajského tvora jsem potkal pod rouškou noci, kterak se přehraboval v mém tábořišti, hledaje
          cosi k snědku. Ač se téměř dal na vyplašený útěk, když jsem se probudil, hrstka sladkých koláčků a zvučný
          přednes uklidňující ukolébavky, již mne naučila matka (můj hlas jest soprán, a tudíž jsem nesmírně vybaven k
          tomu, abych ostatním pěl písně plné uvolnění), ho přesvědčily, aby v mém tábořišti chvíli prodlel.
          Třebaže kráčel po dvou jako člověk, jeho rysy byly hybridní směskou několika dalších tvorů, které jsem viděl
          buď v knihách, či na svých nesčetných výpravách: měl dlouhé fousky a špičatý nos jako kočka, hadí šupiny po
          celém těle a tělesnou sílu bilgewaterské solné šelmy (čehož jsem byl svědkem záhy, když tvor dojedl koláčky,
          zvedl mne nad hlavu s takovou lehkostí, jako bych se já škrábal na nose, a držel mne ve vzduchu, dokud
          neseznal, že ve svém lůžku již žádné další laskominy neukrývám).
          Tvor krátce nato prchl do temnoty a já věděl, co musím udělat: rozhodl jsem se, že o těchto vastajích (jak je
          nazývají místní) zjistím víc.
          Následují mé zápisky o rozmanitých vastajích, na které jsem narazil během svého putování po tomto záhadném
          světadílu.
        </p>
      </div>
    </div>
  </section>
  <section>
    <h2 class="text-center tz karta">CO JSOU VASTAJOVÉ ZAČ?</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Pakliže bych se měl zamyslet nad původem těchto tvorů – a ježto jsem učený ve vědách přírodních, považuji se k
          tomu býti více než způsobilým –, domníval bych se, že vastajové nejsou samostatným druhem, anobrž se nacházejí
          na stejné úrovni uspořádání názvosloví jako vyšší řád neboli kmen.
          Řečeno krátce: třebaže jsou si mnozí vastajové navzájem podobní (jak jsem seznal, když jsem následoval toho
          opo-hado-kočkovitého chlapce zpět do jeho vesnice, načež jsem byl zahnán jeho rovněž hybridními bratry.
          Nejspíše si mne spletli s jakýmsi hanebným špehem či hrozivým dravcem, což by vysvětlovalo, proč mne sledovali
          zpět do mého tábora a posléze mi ulehčili od veškerých zásob potravin), jednotlivé kmeny a rodinná seskupení
          často vypadají a jednají značně nepodobným způsobem.
          Několik dnů po svém střetu s vastaji – došed po proudu Šeptající řeky (jak jsem ji pojmenoval já sám, anžto
          byla až k nesnesení hlasitá, a já jako mnozí vzdělanci mám slabost pro ironii) k nedaleké vísce věda, že
          ostatní se budou jistojistě stahovat ke zdroji vody – jsem objevil kmen zcela odlišný. Tito vastajové měli
          svraštěné a srstí porostlé tváře vydří, kdežto spodní polovinu tulení.
          Poté co jsem se neúspěšně pokusil dát jim své brýle jako dar na usmířenou (mnozí tvorové měli měšce plné
          tretek a lesklých kamínků a drobností – snad to byla obchodnická společnost),
        </p>
      </div>
      <div class="col-md-6 col-sm-12">
        <p class="v h text-center p-4">
          předvedl jsem nepřipravený
          taneček jakoby řka „Přicházím v míru a nehodlám vám činit žádného příkoří“ (v tomto obzvláštním kousku jde
          zejména o práci nohou a mé čéšky jsou ve stavu naprosto dokonalém), jenž mé společníky přiměl se mne ujmout a
          nakrmit mne teplou večeří, kterou mohu popsat jen jako mírně syrovou věc povahy rybovité.
          Třebaže během mého obřadního kroužení nepronesli ni slova, později vyjevili (když mne požádali, abych jim
          podal šálek nažloutlého prášku páchnoucího po soli a ohni), že mým jazykem hovoří zcela plynně. Jejich různá
          nářečí a hovorové výrazy mi nebyly povědomé, ale bez větší námahy jsem dokázal rozumět tomu, co přesně říkají.
          Tolik prahna po znalostech jako předtím po jídle jsem se je chvatně vyptal na dějiny jejich druhu.
          Dozvěděl jsem se, že původ vastajů lze vystopovat do časů arci dávno minulých, do skrytého koutu Ionie, kam se
          skupinka lidí uchýlila na útěk před nesčetnými hrůzami Velké války s Prázdnotou (na kteréžto téma jsem sepsal
          krdel svazků, jež jsou všechny k dostání u lepších piltoverských knihkupců za více než rozumnou cenu). Tito
          uprchlíci se potkali s kmenem inteligentních tvorů, kteří dokázali měnit podobu a kteří byli úžasně naladěni
          na magické vlnění Ionie. Ze soužití těchto dvou skupin vzešli tvorové, kterým jsem se nakonec naučil říkat
          vastajové. Postupně se potomci těchto svazků počali usazovat v různých oblastech, a tudíž nabrali různých
          podob – od okřídlených, lidem podobných tvorů z Ionie přes zřídkavě údovité pískovrty shurimské po freljordské
          šupinaté kapustňáky, jimž se na tváři zračí výraz neustálé nepohody.
          Chtěl jsem u tohoto vydřího lidu pobýt déle a vyptat se na víc, ale jeden můj dotaz zdá se vyvolal velkou
          nevoli a já byl jedním šmahem zcela neobřadně vyhoštěn jak z vesnice, tak z přízně oněch tvorů. Má otázka –
          pro ty, již by se chtěli vystříhat stejného omylu – se týkala toho, jestli spojení těchto dvou druhů bylo ryze
          magické, či spíše (řekněme) tělesnější povahy.
        </p>
      </div>
    </div>
  </section>
  <section>
    <h2 class="text-center tz karta">DALŠÍ POZNATKY O VASTAJÍCH, Z NICHŽ NĚKTERÉ MOHOU STŘÍZLIVĚJŠÍ ČTENÁŘE POHORŠIT
    </h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Byv zbaven svých zásob i klidu, leč nikolivěk své žízně po vědění, opět jsem se vydal jiným směrem vybaven
          ničím víc než svým důvtipem a vícejazyčným slovníkem. Celé měsíce jsem žil z hojnosti ionského ovoce a
          zeleniny, které jsem sbíral ze země a ze stromů tak snadno, jako by si je jeden mohl zakoupit ze stánku na
          Pomezním tržišti.
          Čas jsem měřil toliko dle východu a západu slunce a šťastně jsem zapomněl na všechny ty těžkopádné obyčeje
          Piltoveřanů, jimž jsem přivykl. Pravda, po mnoha dnech strávených potulkou napříč Ionií se mé tělo jalo
          vydávat jakýsi odér.
          Zastavil jsem se, vysvlékl (po zběžném ujištění, že jsem sám – džentlmen svou nahotu nikdy nevnucuje ostatním)
          a vkročil jsem do nedalekého jezírka, jež vonělo bobulemi a trávou.
          Právě tam jsem spatřil tu nejpodivuhodnější věc, kterou jsem kdy za celý svůj život potkal, a i kdybych se
          dožil tisíce let, nic takového už bych znovu neviděl.
          Tento tvor, mnohem lidštější než lecjaký vastaja, kterého jsem dosud viděl, se koupal na protějším břehu, měl
          uši a ohon(y) jako liška, byl zcela jistě ženského pohlaví a bez šatů – zde svůj popis záměrně nechám mlhavým,
          abych nepohoršil své mladší či citlivější čtenáře – a v ostatních ohledech se velmi, velmi podobal lidské
          ženě.
          Velmi.
          Zahlédl jsem ji jen koutkem oka, když jsem se máčel v rybníce; ústa jsem měl dokořán a po mé vychrtlé postavě
          stékaly potůčky vody, zatímco jsem se snažil přijít na ten nejlepší vhodný pozdrav. Snad bych se jí mohl
          představit jako spisovatel do jisté míry věhlasný a odcitovat jí něco ze svých uznávanějších děl. Či bych ji
          mohl uchvátit zpěvem jedné z romantičtějších balad, jež jsem složil a naučil se právě pro tyto příležitosti.
          Posléze mne však vylekalo šustění v křovisku za mnou. Zcela pudově jsem se otočil k onomu šelestu, ale když se
          žádná hrozba neodvážila ukázat, obrátil jsem se a seznal, že ona nádherná liščí dáma zmizela a já tam zůstal
          zcela sám se svými otázkami, přičemž v hlavě se mi ozývalo prvních pár veršů z písně „Ach, má lásko, ty můj
          sne, má nadějná nocležnice“ a na tváři se mi zračil nepopiratelně trapný výraz.
          Z onoho šustitele, kterého jsem byl odhodlán zbít do krvavého bezvědomí za to, že vyplašil lásku mého života,
          se vyklubal lidský kupec ze vzdálené vesnice,
      </div>
      <div class="col-md-6 col-sm-12">
        <p class="v h text-center p-4">
          jehož oborem byl prodej zázvorníku – toť dle všeho lahůdka,
          kterou jsem se rozhodl neochutnat, neb jsem si nebyl jistý, že odolám pokušení mu jeden kus nevrazit do jeho
          usměvavého obličeje.
          Shai (neboť tak se jmenoval) mi vyčinil za to, že jsem se v rybníku smočil, neboť to – stejně jako ona liščí
          žena, jež se zde prý občas koupe – by mne mohlo ohrozit na zdraví. Upozornil jsem ho, že krást se za zády
          nahého a zamilovaného muže by mohlo na zdraví mnohem více ohrozit jeho, ale on se jen smál.
          Když jsem se oblékl, kupec souhlasil s tím, že mne zavede zpět mezi lidi a zodpoví mi pár dotazů výměnou za
          mou hučku (Jeanreauxovo kloboučnictví, maloobchodní cena padesát tři převodů).
          Obeznámil mne s tím, že jeho rodina onu podivnou ženu zná už celá pokolení – neboť stejně jako ostatní
          vastajové žije mnohem déle než my lidé. O některých se proslýchá, že žijí tisíce let, zatímco ostatní, jak
          praví zvěsti a zkazky, mohou být i nesmrtelní. Byl to právě Shai, kdo mne seznámil s ionským názvem pro tyto
          tvory – až do této chvíle jsem jim říkal „zjevení“, dokud onen kupec mým názvoslovím s úšklebkem nepohrdl.
          Zpětně jsem všechny zmínky o „zjeveních“ přepsal na „vastaje“, hnán ryze kulturním soucitem, neboť mému
          slovníku se vyrovná pouze má pokora.
          Cestovali jsme spolu několik dní. On se občas zastavil a zavětřil jako nějaký vyhladovělý chrt. Když jsem ho
          požádal, aby své chování vysvětlil, pouze se usmál a pravil, že hledá poklad. Třebaže jsem jeho neurčité
          jednání pokládal za velmi zvláštním způsobem otravné, jeho psí čenichání mne přivedlo na myšlenku, o kterou
          jsem se s ním neprodleně podělil: pakliže jsou vastajové splynutím lidí a prastarých předků se schopností
          měnit podobu, co by se pak stalo, kdyby se tato krev nesmírně zředila prostřednictvím silně uzavřené
          rozmnožovací skupiny? Co kdyby měl řekněme jeden zástupce vastayskou krev, ale ne natolik, aby sám nabral
          hybridní, zvířecí podobu? Co by se stalo pak?
          V tomto okamžiku přestal větřit a oči se mu rozšířily. Podíval se na mne, usmál se a pronesl: „Inu, pak by byl
          schopen měnit tvar, no ne?“ načež se ten mizera proměnil ve vepře a vyryl hedvábného lanýže.
          Byl jsem v naprostém úžasu z toho, že jsem se potkal s měňavcem – ba co víc, potkat TŘI různé druhy vastajů
          jen během několika málo měsíců je nesmírné štěstí, a to i pro zasloužilého učence, jako jsem já. Nemohl jsem
          si pomoct a seznal jsem, že onen „proměnlivý vepří muž“ vypadá o poznání hůře než ona „vnadná liščí žena“.
          S takovou je pravděpodobné, že příští vastajský tvor, na kterého narazím, bude vypadat jako chodící šváb.
        </p>
        </p>
      </div>
    </div>
  </section>
  <section>
    <h2 class="text-center tz karta">ZÁVĚR, VE KTERÉM SI NECHÁVÁM PROSTOR PRO DALŠÍ DÍLY SVÉ KRONIKY, PO NICHŽ V ŘADÁCH
      OBECENSTVA JISTOJISTĚ VZROSTE POPTÁVKA</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Posledních několik měsíců jsem strávil průzkumem Ionie, kde jsem hledal jakékoliv poznatky o různých
          vastajských druzích ve snaze vytvořit všeobjímající názvoslovnou příručku k Runeterře a její zvířeně.
          Ačkoliv se mi o vastajích povedlo nashromáždit nesmírné množství údajů, zbývá toho k objevení ještě hodně –
          mám podezření, že když jsem svůj výzkum omezil na Ionii, odhalil jsem pouhopouhý zlomek celkové rozmanitosti,
          kterou lze v rámci tohoto zařazení objevit.
          Přesto je nyní čas se přesunout dál – co se týče tématu vastajů, otevřel jsem toliko dveře a bude úkolem
          jiného badatele, aby jimi prošel. Dnes svou pozornost obracím k dalším tvorům Runeterry, jejichž příběh ještě
          nikdo nevyprávěl: k děsivým myslícím zbraním známým jako darkinové. Ke zhoubným tvorům z Prázdnoty. K
          přeludným pohádkovým bytostem z pověstí, yordlům. Tyto příběhy nesmí zůstat opomenuty a přísahám, že já budu
          oním průzkumníkem, kdo je odhalí. Je vpravdě možné, že já jsem ten jediný, kdo jest s to.
          POZNÁMKA VYDAVATELE:
        </p>
      </div>
      <div class="col-md-6 col-sm-12">
        <p class="v h text-center p-4">
          Pouhé dva týdny po odevzdání tohoto rukopisu se pan Santangelo vydal na neúřední návrat do Ionie, aby se tam
          dle svých slov „poptal více na onu liščí ženu – čistě pro účely druhého vydání.“
          Pár týdnů nato jsme od pana Santangela obdrželi dopis ve znění:
          „Přihodila se mi tuze strašná nehoda spočívající v mém unesení. Mí věznitelé – nevrlá cháska, jež si říká
          Bratrstvo Navori – mají podezření, že jsem piltoverský špeh. Jsa mužem světa znalým s rozličnými
          intelektuálními, atletickými a romantickými schopnostmi jako [redakčně zkráceno kvůli stručnosti], toto
          obvinění mne urazilo na cti.
          Přesto se mi podařilo je přemluvit, aby mne namísto okamžité popravy věznili kvůli výkupnému. Pokud byste
          tudíž mohli poslat něco vzácných nerostů či jídla nebo zbraní v množství příhodném mé nedozírné hodnotě,
          kterou pro vás jakožto spisovatel mám, byl bych vám velmi zavázán. Je samozřejmě čistě na VAŠEM uvážení, kolik
          se rozhodnete utratit za můj návrat, ale předpokládám, že budete přinejmenším muset nechat zkrachovat svůj
          vydavatelský dům i všechny jeho věřitele. Tato cena za to bude samo sebou stát.“
          Po obdržení této žádosti o výkupné jsme panu Santangelovi obratem zaslali předpokládaný zisk z jeho nové
          knihy: pár drobných a jeden zkažený koláček.
          Od té doby jsme o něm již neslyšeli.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>