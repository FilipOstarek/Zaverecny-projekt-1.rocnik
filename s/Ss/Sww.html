<!doctype html>
<html lang="cs">

<head>
  <title>League of Legends - Warwick</title>
  <meta name="description" content="League of Legends - Příběh postavy Warwick">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/warwick.jpg" alt="Warwick">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../ww.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">WARWICK</h1>
  <img class="card-img-top or" src="../../img/header.png" alt="header">
  <h2 class="text-center karta">BĚSNÍCÍ HNĚV ZAUNU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Warwick je zrůda, jež loví v zašedlých uličkách Zaunu. Při mučivých experimentech bylo jeho tělo přeměněno, a
          tak je nyní jeho samotnou součástí složitý systém komor a pump, jež plní jeho tepny alchymistickým hněvem. Ze
          stínů loví kriminálníky, kteří terorizují hlubiny města. Warwicka přitahuje krev a její vůně jej dohání k
          šílenství. Nikdo, kdo ji prolije, mu neunikne.
          Ačkoliv se mnozí domnívají, že není Warwick víc než jen pouhé zvíře, hluboko v onom vzteku leží pohřbená
          lidská mysl – mysl gangstera, který odložil svou zbraň a přijal nové jméno, aby mohl žít lépe. Ale ať se
          snažil změnit sebevíc, nikdy nedokázal utéct hříchům své minulosti.
          Vzpomínky těch dob se Warwickovi vracejí jako záblesky těsně předtím, než se nadobro ztratí. A po nich
          zůstanou jen bolestivé ozvěny dnů, jež strávil připoután ke stolu v Singedově laboratoři, a obrazu obličeje
          šíleného vědce, jak se tyčí nad ním.
          Warwickovým světem se stala mlhavá bolest, ve které si už nedokáže vzpomenout, jak vlastně do Singedových
          spárů padl... a matně si vzpomíná dokonce i na dobu před tím příšerným utrpením. Vědec byl trpělivý: opatrně
          operoval a instaloval pumpy s hadičkami, jež vstřikují chemikálie do Warwickových žil, přičemž doufal v to, v
          co doufají všichni alchymisté – v transmutaci.
          Singed chtěl odhalit pravou povahu subjektu – smrtící bestii ukrytou v „dobrákovi“.
          Chemikálie pumpované do Warwickových žil zesílily schopnost regenerace, což vědci umožnilo postupně (a velmi
          bolestivě) muže přetvořit. Když mu byla během experimentu useknuta ruka, Singedovi se podařilo ji znovu přišít
          zpět. Samozřejmě ji neopomněl vylepšit o posílené pneumatické drápy, které Warwicka ještě více přiblížily jeho
          skutečnému potenciálu.
          Na Warwickův hřbet byla nainstalována chemická komora, jež byla propojena s jeho nervovým systémem. Kdykoliv
          pocítil hněv, nenávist či strach, vehnala mu hlouběji do žil tekutý vztek, čímž zcela probudila onu bestii
          uvnitř.

        </p>
      </div>
      <div class="col-xs-12 col-md-6 col-lg-4">
        <p class="v h">
          Byl nucen to celé vydržet, každý řez skalpelem šíleného chemika. Singed svůj subjekt ubezpečil, že je bolest
          nezbytná, neboť je „mocným katalyzátorem“ jeho proměny. Ačkoliv chemikálie umožnily, aby Warwickovo tělo
          zahojilo většinu fyzické újmy, jeho mysl byla následkem nekonečné agónie roztříštěna.
          Warwick si stěží dokázal vybavit na jakoukoliv vzpomínku ze své minulosti... Jediné, co viděl, byla krev. Vtom
          uslyšel křičet malou dívenku. Ale nedokázal jí porozumět. Znělo to jako jméno.
          To své už dávno zapomněl. Cítil, že je to tak lepší.
          Bolest brzy pohltila všechny ostatní myšlenky. Krev bylo to jediné, co zbylo.
          I když byly jeho tělo i mysl zlomeny po všech těch týdnech na Singedově stole, Warwick tvrdohlavě odolával
          chemikáliím, jež ho přeměňovaly. Místo slz ronil kapky toxinů. Vykašlával chuchvalce žíravého hlenu, jež
          syčely při dopadu na jeho hrudník, načež do podlahy laboratoře vypálily mělké prohlubně. Warwick se na chladné
          oceli stolu svíjel v agónii celé hodiny, než jeho tělo definitivně vypovědělo službu.
          Když subjekt nenadále zahynul, Singed se zbavil těla v jámě hluboko v Jímce. Poté se věnoval svému dalšímu
          experimentu.
          Pravým katalyzátorem Warwickovy proměny se však stala až smrt. Jak jeho tělo chladlo na hromadě mrtvol,
          chemikálie konečně dokonaly své dílo. Komora na jeho hřbetu začala pumpovat.
          Jeho tělo se nepřirozeně zkroutilo, jeho kosti se zohýbaly a popraskaly, zuby vyrostly, šlachy se zpřetrhaly a
          poté se tělo za slabé chemické záře zcelilo a odumřelou tkáň nahradilo cosi nového a mocného. Když mu začalo
          znovu bít srdce, muž, jímž Warwick býval, navždy zmizel.
          Probudil ho hlad. Všechno ho bolelo. Záleželo jen na jednom.
          Potřeboval krev.

        </p>
      </div>
      <div class="col-xs-12 col-md-6 col-lg-4">
        <p class="v h">
          Nejdřív dostal jednoho jímkaře, který se opodál prohraboval v jámě plné těl. Poté se vrhnul na sestru řádu
          Slovutných vyvinutých, jež hledala ovečku ze svého stáda. Následovala jakási piltoverská učednice, která se
          vydala zkratkou, obchodník s dýchacím přístrojem vyhýbající se zátopnickému gangu, překupník třpytu, výběrčí,
          chemosyčák...
          Zbudoval si doupě nedaleko místa, jež vzbuzovalo zájem uvnitř jeho zvířecí mysli. Tam pokračoval v jatkách a
          bylo mu jedno, koho do svých spárů uchvátí. Dokud mu ze skřípějících tesáků odkapávala krev, necítil nic než
          matnou rudou skvrnu na svém svědomí – ten hlad uvnitř zastínil jakýkoliv zájem o jeho oběti.
          Ale i přestože se oddal té bestii, začaly jej pronásledovat náznaky minulosti. Když rozerval hrdlo jednoho
          žebráka, zahlédl na okamžik v jeho očích odraz vousatého muže. Další muž byl ponurý, jaksi povědomý – měl
          zjizvené paže. Když se někdy v postranních uličkách krmil na zatoulaných výtržnících z gangu, odrazy dýk mu
          připomněly starou čepel pokrytou krví. Krví, jež odkapávala na jeho dlaně. A z jeho dlaní na všechno, čeho se
          dotkl. Občas si vzpomněl na tu dívenku.
          Ale pořád tam byla krev.
          Uvědomil si, že tam byla vždycky, a on nemůže udělat nic proto, aby ji smyl. Zanechal za sebou tolik jizev...
          i kdyby na svou minulost zapomněl, město si to bude pamatovat. Když zíral do očí zaunských kriminálníků, vůdců
          gangů, vrahounů a zlodějů, viděl sám sebe. Komora na jeho hřbetě ho zaplnila nenávistí. Z prstů se protrhly
          pneumatické drápy.
          Byl na lovu.
          Už neměl v úvahu lovit bezúčelně – Warwick nyní pronásleduje ty, kdo už zbroceni pachem krve jsou. Stejně jako
          on v den, kdy ho přitáhli k Singedovým dveřím.
          Pořád si říká, jestli tohle opravdu chtěl. Nepamatuje si podrobnosti, ale ví dost. Dost na to, aby vědel, že
          měl Singed celou dobu pravdu – onen dobrák byla lež před pohromou, která svými plameny odhalila pravdu.
          On je Warwick. Zabiják.
          A v celém městě je spoustu vrahů k ulovení.
        </p>
      </div>
    </div>
  </section>
  <br>
  <div class="col-12 border-top border-bottom b tz0 ww p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Když utíkají</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Najdu ji poblíž Černých uliček, kde kupci obchodují se zloději. Cokoliv je na prodej. Všechno je kradené. Mohl
          bych je pozabíjet všechny.
          Vážně si myslí, že stíny skryjí jejich nepravosti? Odlesky z jejich dýk? Ty dohody, co uzavírají v šeru?
          Dokážu vycítit pach třpytvína z dechu žebráka přes celé tohle zatracené město.
          Znám jejich zločiny. Cítím je na jazyku.
          A potom spatřím ji. Bere si zprávu od jednoho z mužů barona Spindlowa – od toho s neustále zamračenou a
          znetvořenou tváří, co je samá jizva – a dává ji do kapsle potrubní pošty. Mumlá jí instrukce.
          Kdo by tušil, že ten pacholek umí mluvit, natož psát? Slyšel jsem ho jen křičet. Když jsme se setkali
          naposled, ukousnul jsem mu nohu. Jeho protéza už stačila zrezivět.
          Převody cinkaly, jak padaly z výtržníkovy dlaně do té dívčiny. Cítím krev na mincích ve tvaru převodových
          koleček. Bolest, co přechází z jednoho člověka na druhého. Pokud v tomhle městě něco chceš, nezáleží na tom,
          kolik převodů máš. Pravým platidlem je tady bolest.
          Vzpomínám si na muže, který to věděl – na krev a převody v jeho dlaních –, ale ten muž je už dávno pryč.
          Zavrčím a ty dvě postavy sebou překvapeně trhnou. Dokonce i stíny jakoby ustoupily před zvráceně nazelenalou
          září mých vylepšení. Dívence stačí jediný pohled, aby vzala nohy na ramena, ale ne hlouběji do uličky. Je
          poslíček kapslí potrubní pošty. Vyšplhá nahoru do temnoty cestou, kterou ji může pronásledovat jen málokdo.
          Bojí se. Je rychlá, ale zranitelná. Má kapsli potrubní pošty s pečetí chemobarona. Lidé z gangu si pro ni
          přijdou.
          Je dokonalá...
          Začínám lovit.
          Pohybujeme se tak rychle, až se z města stane jen rozmazaná šmouha – mé drápy si razí cestu kouřem a hledají,
          kde by se zaklesly, když skáču ze střechy na střechu při pronásledování dívky. Zasekl jsem drápy do města tak
          hluboko, až se zdá, jako by krvácelo chemotechniku do jedovatých kaluží všude v uličkách.
          Snaží se vrátit cestou, kterou přiběhla – sklouzla pod vůz plný jakýchsi tinktur. Zná město skoro stejně dobře
          jako já. Ví, kam ji ženu. Pryč od bezpečí, směrem k místu, jehož se všichni poslíčci obávají a odkud dokáže
          uniknout jen zaunská Šeď.
          Měl bych jí připomenout, že já jsem to, čeho by se měla bát, a ne toho, co leží v temnotě. Skočím přímo před
          ni, vrčím vzteky a svými drápy rozervu kus parního potrubí. Váhá, ale jen na okamžik, načež se otočí zpět do
          hlubin. Přesně to jsem chtěl.
          Slyším, jak oddychuje snahou při šplhání po hrazení a jak po něm klouže zpátky dolů. Modlí se k bohyni větru,
          aby ji zachránila. Možná bych to měl udělat taky. To zvíře uvnitř mne chce víc než jen vraždit. Chce maso.
          Mohl bych ji zabít hned teď. Bylo by to tak snadné. Vysouvají se mi drápy a touží po mase. Zapomněl jsem, proč
          bych ji měl ušetřit... dokud se k ní nepřiblížím. Dost blízko na to, abych viděl svůj odraz v jejích očích,
          když se vypotácí na římsu a ohlédne se.
          V očích se jí lesknou slzy.
          Je to tak... povědomé.

        </p>
      </div>
      <div class="col-md-6 col-sm-12">
        <p class="v h text-center p-4">
            Zavyju do temnoty, abych ji ještě víc odehnal. Skočí do bludiště potrubí starodávného větracího systému. Vydám
            se za ní a držím se zpátky. Doběhla do slepé uličky.
            Ta dívka si myslí, že ji chci zabít. Její bledé hrdlo mě donutí vycenit zuby. Ale ona je jen pouhá návnada.
            Díky ní sem vylákám svou skutečnou kořist.
            Ty, kdo by se přiživili na ní.
            „Ale, ale. Podívejme, co to vypadlo ze Šedi,“ procedil výtržník z gangu, který vyšel ze stínů. S kumpány
            obestoupili dívku a čepele jejich dýk zachycovaly poslední zbytečky světla, jež dokázaly v té temnotě přežít.
            Poznávám jejich roztrhané hadry. Sivé hřeby. Jeden muž s nimi kdysi obchodoval, ale teď už je po smrti.
            Jednalo se o jinou dívenku...
            Odháním vzpomínky. Nestojím o ně.
            „Tebe já znám,“ prohodí jedna z Hřebů, obličej má celý propíchaný šperky. „Ty běháš pro Boggina, že jo? Jeden
            z chlapů od Spindlowa. Co má ten praštěnej cvok na srdci, že se o to s náma nechce podělit?“ Šťouchne dýkou do
            kapsle a zazubí se.
            „Prosím, vy to nechápete!“ vzlykne dívka prohlížejíc zašedlou temnotu za sebou, načež se pokusí prosmýknout se
            mezi výtržníky.
            „Ty taky ne,“ řekne první z nich. „Trochu se pobavíme.“
            Když vyrazí dívce kapsli z ruky, zaváhám. Má větší cenu než životy jich všech. Je to jejich jízdenka z téhle
            díry do jiné, o něco míň zavšivené.
            Myslel jsem, že je kapsle na chvilku zaměstná. Jak dopadla na dlažbu, Spindlowova pečeť se rozlomila.
            Co jsem to udělal?
            Dívka zakřičí, když ji jeden Hřeb drsně popadne. Šarvátka, zalesknutí oceli a potom... krev.
            Její pach mě rozlítí.
            Komora na mém hřbetu začne pumpovat, jsem ztracen.
            Temnotu naplní mé zavytí.
            „To je on! Hejkal!“ zařve jeden Sivý hřeb. Vyrazím vpřed a snažím se na toho syčáka zaměřit. Seknu do něj a
            zdi uličky se orosí rudými kapkami. Skácí se na dlažbu.
            Kde je ta dívka? V té vřavě jsem ztratil přehled. Obklíčen. Dýky bodají jako nemotorné tesáky. Kovové drápy
            sekají kolem. Čelisti koušou a kosti praskají i s brněním.
            Cítím v tlamě krev. Ale to není vše.
            Už ji vidím. Jeden z Hřebů stojí nad dívkou s připravenou kudlou. Můžu ho zastavit.
            Ale stroj se znovu rozpumpuje a do končetin se mi vlije síla.
            Má mysl je v rudé mlze. Všechno je rozmazané. Všechno je zapomenuté.
            Všechno je krev.
            Nevím, jestli jsem tu dívenku zachránil. Nevím, jestli jsem ji zabil. Když zbytek přeživších Hřebů mizí ve
            tmě, ještě pořád přežvykuji kusy masa.
            Otočím se a sleduji je do závoje noci. Nemám na vybranou.
            Jsou zrůdami, které lovím. A já jsem jedna z nich.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>sssssssss