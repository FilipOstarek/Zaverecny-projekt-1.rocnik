<!doctype html>
<html lang="cs">

<head>
  <title>League of Legends - Rengar</title>
  <meta name="description" content="League of Legends - Příběh postavy Rengar">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/rengar.jpg" alt="Rengar">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../rengar.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">RENGAR</h1>
  <img class="card-img-top or" src="../../img/header.png" alt="header">
  <h2 class="text-center karta">HRDÝ LOVEC</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Rengar je divoký vastajský lovec trofejí, který žije pro potěšení, jež mu přináší stopování a zabíjení
          nebezpečných tvorů. Po celém světě hledá ty nejděsivější šelmy, jaké dokáže najít, a zejména pátrá po stopách
          Kha’Zixe, stvoření z Prázdnoty, které ho připravilo o oko. Rengar svou kořist neloví kvůli jídlu ani slávě,
          nýbrž kvůli ryzí kráse lovu.
          Rengar pochází z kmene shurimských vastajů jménem Kiilash, jejichž společnost uctívá čest a slávu, které skýtá
          lov. Rengar byl mezi potomky kmenového náčelníka jménem Ponjaf nedochůdče. Ponjaf se domníval, že Rengar bude
          kvůli svému nevelkému vzrůstu mizerný lovec. Svého dítěte si nevšímal a předpokládal, že zakrslé mládě pojde
          hlady.
          Mladý Rengar nakonec uprchl z tábora, neboť se styděl za to, že svého otce zklamal. Celé týdny se živil
          ponravami a rostlinami, dokud ho jednoho dne málem nezabil legendární lidský lovec jménem Markon. Když uviděl,
          v jakém je Rengar stavu, slitoval se nad ním a nechal tvorečka žít. Krom toho to nebyl žádný silný vastajský
          válečník, který by byl Markonovy čepele hoden.
          Následující měsíce Rengar Markona následoval a krmil se mrtvolami, které lovec nechával za sebou. Stále

        </p>
      </div>
      <div class="col-xs-12 col-md-6 col-lg-4">
        <p class="v h">
          doufal, že se jednoho dne opět navrátí ke svému kmeni, a proto bedlivě pozoroval, jak Markon loví své oběti.
          Po nějakém čase už Markonovi začal onen ubohý Kiilash, který ho následoval, lézt na nervy. Dal Rengarovi nůž
          na krk a oznámil mu, že jediným způsobem, jak se stát lovcem, je lovit. Hodil Rengarovi čepel a skopl ho do
          strže, kde byl poprvé nucen zabít, aby přežil.
          Od té doby Rengar strávil několik let tím, že se doháněl až na samé hranice svých schopností. Procházel celou
          Shurimou a hledal tu nejsilnější a nejnebezpečnější kořist. Přestože nebude nikdy tak velký jako ostatní
          Killashové, Rengar byl odhodlán být dvakrát tak lítější. Místo toho, aby se pokaždé vracel do svého tábora s
          čerstvými jizvami, se postupem času začal vracet s trofejemi. Vyleštil si lebku písečného jestřába, až se
          blýskala, a do vlasů si zapletl vřískalí zuby.
          Pak, když se rozhodl, že nadešel ten správný čas, se Rengar vrátil ke svému kmeni připraven na to, aby ho
          přijali jako skutečného lovce.
          Ponjaf se ale Rengarovi a jeho trofejím vysmál. Prohlásil, že Rengara zpátky do kmene přivítá pouze a jedině
          tehdy, když mu přinese hlavu nepolapitelné legendární zrůdy z Prázdnoty jménem Kha'Zix.

        </p>
      </div>
      <div class="col-xs-12 col-md-6 col-lg-4">
        <p class="v h">
          Rengar, zaslepen svou dychtivostí, této vychytralé šelmě umožnil, aby ho dostala na lopatky. Stvůra z
          Prázdnoty Rengarovi vydrápla jedno oko a utekla. Rengar, zuřivý a poražený, před Ponjafem připustil své
          selhání. Jak se dalo očekávat, jeho otec jej potrestal.
          Ale zatímco Ponjaf mluvil, Rengar si všiml, že všechny trofeje zdobící chatrč jeho otce byly staré a
          zaprášené. Náčelník už hodně dlouho nic neulovil – nejspíš Rengara poslal na lov Kha'Zixe jen proto, že se
          proti němu sám bál vyrazit.
          Rengar svého otce přerušil a nazval ho zbabělcem. Mnozí Kiilashové byli požehnáni silnými těly či pohodlnými
          domovy. Rengar se oproti tomu narodil tváří v tvář smrti. Sám se musel naučit lovit a důkazem jeho schopností
          byly jeho trofeje – a jizvy. Dokonce i jeho krvavý oční důlek byl trofejí – důkazem toho, že přestože se
          Rengar narodil s nevýhodami, nikdy se nevzdal.
          Rengar skočil na svého otce a rozpáral ho od krku až k břichu. Ti nejsilnější lovci kmene mu nasadili korunu z
          ohnivých růží, čímž ho pasovali na svého nového náčelníka.
          Ale Rengar nepotřeboval uznání své vesnice. Potřeboval jen adrenalin, který mu štvanice kořisti vlévá do žil.
          Opustil vesnici, aniž by si vzal trofej z toho, co zbylo z Ponjafa – jeho otec nebyl úlovek hoden toho, aby si
          ho někdo pamatoval. Místo toho vyrazil pryč odhodlán najít a skolit tu stvůru z Prázdnoty, která se ho
          pokusila oslepit.
          Ne proto, aby uspokojil Kiilashe, ale aby uspokojil sám sebe.
        </p>
      </div>
    </div>
  </section>
  <br>
  <div class="col-12 border-top border-bottom b tz0 rengar p-4">
    <p class="karta uprostred1">Povidka</p>
      <img class="card-img-top or" src="../../img/header.png" alt="header">
    <h3 class="card-text v uprostred1">Kořist</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Rengar ucítil krev ještě dřív, než ty mrtvé lidi uviděl. Bylo jich tak šest, odhadoval, ale kvůli tomu, na
          kolik kousků byli roztrháni, bylo těžké přesný počet určit. Jejich meče byly poházené po louce, užitečné asi
          jako tupé příbory.
          Poklekl a olízl krev ze země.
          Na jazyku chladila. Byla stále převážně sladká, ale nahořklá chutí železa.
          Byla prolita ani ne před hodinou.
          Jak Rengar v rukou převracel jednu z volně pohozených končetin, objevil provázek zelenkavých slin, který visel
          z místa, kde byla paže odtržena od těla. Pozvedl pahýl k nosu a začenichal.
          Sliny smrděly odporně – jako mrtvola, která hnila v kaluži výkalů. Už jen z toho, jak ji pozvedl k nosu, se
          Rengarovi skoro chtělo vrhnout, a to měl silnější žaludek než většina.
          Roztáhl ústa do širokého, zubatého úsměvu. Vystopovat tvora, který tato zranění způsobil, bude snadné.



          Rengar sledoval z křoví, jak břitvohřbet ve svých spárech zpracovával lebku starého muže a jak ji rozdrtil
          svými kostěnými zuby. Zklamaně zavyl, protože ho očividně zamrzelo, že lebka nekřupla.
          Ona obří čtyřnohá šelma se prohnala stanem toho postaršího muže a rozdrtila ho jediným krokem, pak se zakousla
          do plátna a roztrhla ho vejpůl.
          Odhodila mužovo lůžko stranou a potěšeně zavyla, když Rengar uslyšel křik mladého chlapce.



          Maličký.
          Vyděšený. Dobrý strach. Lahodný strach.
          Je čas jíst. Čas utišit výkřiky. Čas na–
          Bolest.
          Bolest vzadu na krku. Ostrá a horká. Něco kouslo? Ne. Další bolest, pak další. Ostrá bodnutí. Něco se zbraní.
          Něco, co chce boj.
          Možná nějaký zákusek.

          Rengar v jedné ruce držel šavli kirai, zatímco břitvohřbet sebou škubal dozadu a dopředu ve snaze ho setřást.
          Jednou rukou popadl nůž a bodal šelmu do kožnatého hřbetu pořád dokola. Věděl, že tímhle způsobem příšeru
          nikdy nezabije, ale aspoň jí způsobí krvácení. Zmate ji.
          A když bude mít štěstí, šelma zpanikaří.
          Břitvohřbet klesl na břicho a překulil se, takže vzal Rengara s sebou. Byl rychlý – mnohem rychlejší, než by
          Rengar u takhle velkého tvora čekal. Sotva měl čas vytáhnout své čepele a odskočit.
          Oba bojovníci vyskočili na nohy. Břitvohřbetovi stékala krev po šupinách tak ostrých, že každá z nich by
          dokázala useknout končetinu. Šupiny společně utvářely téměř neproniknutelnou obranu a zároveň představovaly
          tisíc malých zbraní. Šelma kroužila kolem Rengara a větřila. Rengarovi bylo jasné, že v přímém souboji proti
          ní nemůže vyhrát. Na to byla příliš velká, příliš rychlá, příliš silná.
          Život plný jizev Rengara naučil tajemství lovu. Nešlo o to, kdo je silnější. Šlo o to, vědět, kdy se stáhnout
          a kdy útočit.
          Právě teď? Teď byl čas se stáhnout.
          Utíkal od vesnice směrem k vysoké trávě, která rostla všude kolem. Břitvohřbet ho velkými skoky pronásledoval
          a jeho chodidla bubnovala o zem. Rengar ho slyšel za sebou. Už brzo se bude moct schovat v trávě, ale
          břitvohřbet ho dožene ještě dřív.
        </p>
      </div>
      <div class="col-md-6 col-sm-12">
        <p class="v h text-center p-4">
          Zkrátka potřeboval ještě pár okamžiků navíc.



          Jednooký vastaja bude lahůdka. Jen jedna věc chutnat líp než něco mladého: něco, co se tě právě pokusit zabít.
          Udupat tu kočičí šelmu k smrti před krmením? Ne. Lepší ji spolknout celou a cítit, jak odpor slábne a slábne,
          dokud lahodně nepřestane úplně.
          Vymknout čelist. Skousnout, cítit výron horké krve–
          Zakopnutí. Pád. Co?
          Jakási zbraň – tři koule spojené kůží – omotané kolem nohou.
          Špatné.
          Nehýbu se. Snadno se uvolním. Ale kočičí šelma pryč. Jen slabý šustot ve vysoké trávě ukazovat, kam jít.
          Muset jít do pole za ní. Kočičí šelma malá, bojí.
          Já velký, rychlý.
          Zadupat všechna tráva, pokud potřeba –
          Bolest.
          Teplo stékat ze zadní nohy. Odkud? Zezadu?
          Žádná kočičí šelma. Zase utekla.
          Bolest. Nová bolest. V boku. Vadí. Ne potíž. Jen vadí.
          Začít běžet. Směr ne důležitý. Být dál od něj. Přeskupit.
          Otočit. Kde vastaja? Možná utéct. Možná schovává, čeká.

          Tohle na tom bylo to nejlepší. Být neviditelný ve vysoké trávě. Jeho kořist je opatrná, ale ne dost chytrá na
          to, aby cítila strach.
          Ta chvilka ticha před útokem. Než si oběť uvědomí, jak hrozně moc je bezmocná. Před bolestivým kvílením, před
          krví, před adrenalinem a radostí.
          Rengar zvrátil hlavu dozadu a zařval.



          Odkud řev? Znít jako všude. Ne řev vzteku. Ne řev strachu.
          Vzrušení.
          Blíží.
          Ne. Tohle byla chyba. Otevřený prostor. Běžet. Běžet zpátky.
          Těžko dýchat. Proč?
          Ta rána v boku. Víc hluboká, než zdát? Hrdlo mokro. Dusit. Krev.
          Nezpomalit.
          Kde vesnice? Tudy? Ne. Tudy.
          Vastaja pořád řvát. Pořád blížit.
          Běžet. Kam nezáleží. Prostě bě—
          Kovový záblesk. Studený vzduch vát na břicho.
          Ne, uvnitř břicho.
          Pocit já lehčí a lehčí. Něco vlhké a těžké dopadnout na zem. Mnoho vlhké a těžké věci.
          Ohlédnout. Vnitřnosti. Tekutiny. Stopa rudé a zelené.
          Bolest. Bolest štípat, tepat, bodat. Všude.
          Nemoct vstát. Nohy neposlouchat. Těžko dýchat. Slyšet kroky blížit.
          Zvuk nůž vyndat z pochva.
          Cítit něco. Něco nové. Něco strašlivé. Ne hlad, ne vztek, ne radost.
          Strach.



          Rengar přistoupil k ležícímu břitvohřbetovi, který stále kopal nohama do vzduchu, zatímco mu z obrovského řezu
          na břiše crčela krev. Oči měl rozšířené.
          Kterou trofej by si měl vzít? Lebku? Hřívu?
          Tvor zvedl hlavu a kousal do vzduchu vztekem či zmatením.
          Rengar se usmíval. Kostěné zuby toho tvora byly ostré. Hladké.
          Jeden z nich se bude skvěle vyjímat na jeho náhrdelníku.
        </p>
      </div>
    </div>
  </section>
  <br>
  <div class="col-12 border-top border-bottom b tz0 rengar p-4">
    <p class="karta uprostred1">Deník</p>
      <img class="card-img-top or" src="../../img/header.png" alt="header">
    <h3 class="card-text v uprostred1">Polní deník o vastajích Eduarda Santangela</h3>
  </div>
  <hr class="tz h p-2">
  <section>
    <h2 class="text-center tz karta">VASTAJOVÉ</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Deníkový zápis o pozorování, domněnkách a rozjímání o hybridních tvorech ze severní Ionie, jak je zapsal
          velevážený
          EDUARD SANTANGELO: džentlmen, badatel a kronikář.
          Ponejprv jsem se s hybridními tvory známými jako vastajové setkal po přistání na úrodných březích ionských.
          Měl jsem naději, že tam najdu lék na jedinečnou piltoverskou chorobu známou jako sklíčenost – mírnou nudu
          pramenící z šedi každodenního života v neustále zářivém Městě pokroku, kde se živím jako spisovatel užívající
          si jistého věhlasu.
          Do hebké a magické náruče Ionie – do náruče, kterou zeměpisci, jež se nenarodili na jeho rozlehlých březích,
          prozkoumávají jen zřídka – jsem se vydal najít něco, co se jinak zcela vymykalo poli mé působnosti. Cosi
          podivuhodného a magického, krásného i děsivého.
          Jakmile jsem objevil vastaje, věděl jsem, že jsem našel, co jsem hledal.
        </p>
      </div>
      <div class="col-md-6 col-sm-12">
        <p class="v h text-center p-4">
          Svého prvního vastajského tvora jsem potkal pod rouškou noci, kterak se přehraboval v mém tábořišti, hledaje
          cosi k snědku. Ač se téměř dal na vyplašený útěk, když jsem se probudil, hrstka sladkých koláčků a zvučný
          přednes uklidňující ukolébavky, již mne naučila matka (můj hlas jest soprán, a tudíž jsem nesmírně vybaven k
          tomu, abych ostatním pěl písně plné uvolnění), ho přesvědčily, aby v mém tábořišti chvíli prodlel.
          Třebaže kráčel po dvou jako člověk, jeho rysy byly hybridní směskou několika dalších tvorů, které jsem viděl
          buď v knihách, či na svých nesčetných výpravách: měl dlouhé fousky a špičatý nos jako kočka, hadí šupiny po
          celém těle a tělesnou sílu bilgewaterské solné šelmy (čehož jsem byl svědkem záhy, když tvor dojedl koláčky,
          zvedl mne nad hlavu s takovou lehkostí, jako bych se já škrábal na nose, a držel mne ve vzduchu, dokud
          neseznal, že ve svém lůžku již žádné další laskominy neukrývám).
          Tvor krátce nato prchl do temnoty a já věděl, co musím udělat: rozhodl jsem se, že o těchto vastajích (jak je
          nazývají místní) zjistím víc.
          Následují mé zápisky o rozmanitých vastajích, na které jsem narazil během svého putování po tomto záhadném
          světadílu.
        </p>
      </div>
    </div>
  </section>
  <section>
    <h2 class="text-center tz karta">CO JSOU VASTAJOVÉ ZAČ?</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Pakliže bych se měl zamyslet nad původem těchto tvorů – a ježto jsem učený ve vědách přírodních, považuji se k
          tomu býti více než způsobilým –, domníval bych se, že vastajové nejsou samostatným druhem, anobrž se nacházejí
          na stejné úrovni uspořádání názvosloví jako vyšší řád neboli kmen.
          Řečeno krátce: třebaže jsou si mnozí vastajové navzájem podobní (jak jsem seznal, když jsem následoval toho
          opo-hado-kočkovitého chlapce zpět do jeho vesnice, načež jsem byl zahnán jeho rovněž hybridními bratry.
          Nejspíše si mne spletli s jakýmsi hanebným špehem či hrozivým dravcem, což by vysvětlovalo, proč mne sledovali
          zpět do mého tábora a posléze mi ulehčili od veškerých zásob potravin), jednotlivé kmeny a rodinná seskupení
          často vypadají a jednají značně nepodobným způsobem.
          Několik dnů po svém střetu s vastaji – došed po proudu Šeptající řeky (jak jsem ji pojmenoval já sám, anžto
          byla až k nesnesení hlasitá, a já jako mnozí vzdělanci mám slabost pro ironii) k nedaleké vísce věda, že
          ostatní se budou jistojistě stahovat ke zdroji vody – jsem objevil kmen zcela odlišný. Tito vastajové měli
          svraštěné a srstí porostlé tváře vydří, kdežto spodní polovinu tulení.
          Poté co jsem se neúspěšně pokusil dát jim své brýle jako dar na usmířenou (mnozí tvorové měli měšce plné
          tretek a lesklých kamínků a drobností – snad to byla obchodnická společnost),
        </p>
      </div>
      <div class="col-md-6 col-sm-12">
        <p class="v h text-center p-4">
          předvedl jsem nepřipravený
          taneček jakoby řka „Přicházím v míru a nehodlám vám činit žádného příkoří“ (v tomto obzvláštním kousku jde
          zejména o práci nohou a mé čéšky jsou ve stavu naprosto dokonalém), jenž mé společníky přiměl se mne ujmout a
          nakrmit mne teplou večeří, kterou mohu popsat jen jako mírně syrovou věc povahy rybovité.
          Třebaže během mého obřadního kroužení nepronesli ni slova, později vyjevili (když mne požádali, abych jim
          podal šálek nažloutlého prášku páchnoucího po soli a ohni), že mým jazykem hovoří zcela plynně. Jejich různá
          nářečí a hovorové výrazy mi nebyly povědomé, ale bez větší námahy jsem dokázal rozumět tomu, co přesně říkají.
          Tolik prahna po znalostech jako předtím po jídle jsem se je chvatně vyptal na dějiny jejich druhu.
          Dozvěděl jsem se, že původ vastajů lze vystopovat do časů arci dávno minulých, do skrytého koutu Ionie, kam se
          skupinka lidí uchýlila na útěk před nesčetnými hrůzami Velké války s Prázdnotou (na kteréžto téma jsem sepsal
          krdel svazků, jež jsou všechny k dostání u lepších piltoverských knihkupců za více než rozumnou cenu). Tito
          uprchlíci se potkali s kmenem inteligentních tvorů, kteří dokázali měnit podobu a kteří byli úžasně naladěni
          na magické vlnění Ionie. Ze soužití těchto dvou skupin vzešli tvorové, kterým jsem se nakonec naučil říkat
          vastajové. Postupně se potomci těchto svazků počali usazovat v různých oblastech, a tudíž nabrali různých
          podob – od okřídlených, lidem podobných tvorů z Ionie přes zřídkavě údovité pískovrty shurimské po freljordské
          šupinaté kapustňáky, jimž se na tváři zračí výraz neustálé nepohody.
          Chtěl jsem u tohoto vydřího lidu pobýt déle a vyptat se na víc, ale jeden můj dotaz zdá se vyvolal velkou
          nevoli a já byl jedním šmahem zcela neobřadně vyhoštěn jak z vesnice, tak z přízně oněch tvorů. Má otázka –
          pro ty, již by se chtěli vystříhat stejného omylu – se týkala toho, jestli spojení těchto dvou druhů bylo ryze
          magické, či spíše (řekněme) tělesnější povahy.
        </p>
      </div>
    </div>
  </section>
  <section>
    <h2 class="text-center tz karta">DALŠÍ POZNATKY O VASTAJÍCH, Z NICHŽ NĚKTERÉ MOHOU STŘÍZLIVĚJŠÍ ČTENÁŘE POHORŠIT
    </h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Byv zbaven svých zásob i klidu, leč nikolivěk své žízně po vědění, opět jsem se vydal jiným směrem vybaven
          ničím víc než svým důvtipem a vícejazyčným slovníkem. Celé měsíce jsem žil z hojnosti ionského ovoce a
          zeleniny, které jsem sbíral ze země a ze stromů tak snadno, jako by si je jeden mohl zakoupit ze stánku na
          Pomezním tržišti.
          Čas jsem měřil toliko dle východu a západu slunce a šťastně jsem zapomněl na všechny ty těžkopádné obyčeje
          Piltoveřanů, jimž jsem přivykl. Pravda, po mnoha dnech strávených potulkou napříč Ionií se mé tělo jalo
          vydávat jakýsi odér.
          Zastavil jsem se, vysvlékl (po zběžném ujištění, že jsem sám – džentlmen svou nahotu nikdy nevnucuje ostatním)
          a vkročil jsem do nedalekého jezírka, jež vonělo bobulemi a trávou.
          Právě tam jsem spatřil tu nejpodivuhodnější věc, kterou jsem kdy za celý svůj život potkal, a i kdybych se
          dožil tisíce let, nic takového už bych znovu neviděl.
          Tento tvor, mnohem lidštější než lecjaký vastaja, kterého jsem dosud viděl, se koupal na protějším břehu, měl
          uši a ohon(y) jako liška, byl zcela jistě ženského pohlaví a bez šatů – zde svůj popis záměrně nechám mlhavým,
          abych nepohoršil své mladší či citlivější čtenáře – a v ostatních ohledech se velmi, velmi podobal lidské
          ženě.
          Velmi.
          Zahlédl jsem ji jen koutkem oka, když jsem se máčel v rybníce; ústa jsem měl dokořán a po mé vychrtlé postavě
          stékaly potůčky vody, zatímco jsem se snažil přijít na ten nejlepší vhodný pozdrav. Snad bych se jí mohl
          představit jako spisovatel do jisté míry věhlasný a odcitovat jí něco ze svých uznávanějších děl. Či bych ji
          mohl uchvátit zpěvem jedné z romantičtějších balad, jež jsem složil a naučil se právě pro tyto příležitosti.
          Posléze mne však vylekalo šustění v křovisku za mnou. Zcela pudově jsem se otočil k onomu šelestu, ale když se
          žádná hrozba neodvážila ukázat, obrátil jsem se a seznal, že ona nádherná liščí dáma zmizela a já tam zůstal
          zcela sám se svými otázkami, přičemž v hlavě se mi ozývalo prvních pár veršů z písně „Ach, má lásko, ty můj
          sne, má nadějná nocležnice“ a na tváři se mi zračil nepopiratelně trapný výraz.
          Z onoho šustitele, kterého jsem byl odhodlán zbít do krvavého bezvědomí za to, že vyplašil lásku mého života,
          se vyklubal lidský kupec ze vzdálené vesnice,
      </div>
      <div class="col-md-6 col-sm-12">
        <p class="v h text-center p-4">
          jehož oborem byl prodej zázvorníku – toť dle všeho lahůdka,
          kterou jsem se rozhodl neochutnat, neb jsem si nebyl jistý, že odolám pokušení mu jeden kus nevrazit do jeho
          usměvavého obličeje.
          Shai (neboť tak se jmenoval) mi vyčinil za to, že jsem se v rybníku smočil, neboť to – stejně jako ona liščí
          žena, jež se zde prý občas koupe – by mne mohlo ohrozit na zdraví. Upozornil jsem ho, že krást se za zády
          nahého a zamilovaného muže by mohlo na zdraví mnohem více ohrozit jeho, ale on se jen smál.
          Když jsem se oblékl, kupec souhlasil s tím, že mne zavede zpět mezi lidi a zodpoví mi pár dotazů výměnou za
          mou hučku (Jeanreauxovo kloboučnictví, maloobchodní cena padesát tři převodů).
          Obeznámil mne s tím, že jeho rodina onu podivnou ženu zná už celá pokolení – neboť stejně jako ostatní
          vastajové žije mnohem déle než my lidé. O některých se proslýchá, že žijí tisíce let, zatímco ostatní, jak
          praví zvěsti a zkazky, mohou být i nesmrtelní. Byl to právě Shai, kdo mne seznámil s ionským názvem pro tyto
          tvory – až do této chvíle jsem jim říkal „zjevení“, dokud onen kupec mým názvoslovím s úšklebkem nepohrdl.
          Zpětně jsem všechny zmínky o „zjeveních“ přepsal na „vastaje“, hnán ryze kulturním soucitem, neboť mému
          slovníku se vyrovná pouze má pokora.
          Cestovali jsme spolu několik dní. On se občas zastavil a zavětřil jako nějaký vyhladovělý chrt. Když jsem ho
          požádal, aby své chování vysvětlil, pouze se usmál a pravil, že hledá poklad. Třebaže jsem jeho neurčité
          jednání pokládal za velmi zvláštním způsobem otravné, jeho psí čenichání mne přivedlo na myšlenku, o kterou
          jsem se s ním neprodleně podělil: pakliže jsou vastajové splynutím lidí a prastarých předků se schopností
          měnit podobu, co by se pak stalo, kdyby se tato krev nesmírně zředila prostřednictvím silně uzavřené
          rozmnožovací skupiny? Co kdyby měl řekněme jeden zástupce vastayskou krev, ale ne natolik, aby sám nabral
          hybridní, zvířecí podobu? Co by se stalo pak?
          V tomto okamžiku přestal větřit a oči se mu rozšířily. Podíval se na mne, usmál se a pronesl: „Inu, pak by byl
          schopen měnit tvar, no ne?“ načež se ten mizera proměnil ve vepře a vyryl hedvábného lanýže.
          Byl jsem v naprostém úžasu z toho, že jsem se potkal s měňavcem – ba co víc, potkat TŘI různé druhy vastajů
          jen během několika málo měsíců je nesmírné štěstí, a to i pro zasloužilého učence, jako jsem já. Nemohl jsem
          si pomoct a seznal jsem, že onen „proměnlivý vepří muž“ vypadá o poznání hůře než ona „vnadná liščí žena“.
          S takovou je pravděpodobné, že příští vastajský tvor, na kterého narazím, bude vypadat jako chodící šváb.
        </p>
        </p>
      </div>
    </div>
  </section>
  <section>
    <h2 class="text-center tz karta">ZÁVĚR, VE KTERÉM SI NECHÁVÁM PROSTOR PRO DALŠÍ DÍLY SVÉ KRONIKY, PO NICHŽ V ŘADÁCH
      OBECENSTVA JISTOJISTĚ VZROSTE POPTÁVKA</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Posledních několik měsíců jsem strávil průzkumem Ionie, kde jsem hledal jakékoliv poznatky o různých
          vastajských druzích ve snaze vytvořit všeobjímající názvoslovnou příručku k Runeterře a její zvířeně.
          Ačkoliv se mi o vastajích povedlo nashromáždit nesmírné množství údajů, zbývá toho k objevení ještě hodně –
          mám podezření, že když jsem svůj výzkum omezil na Ionii, odhalil jsem pouhopouhý zlomek celkové rozmanitosti,
          kterou lze v rámci tohoto zařazení objevit.
          Přesto je nyní čas se přesunout dál – co se týče tématu vastajů, otevřel jsem toliko dveře a bude úkolem
          jiného badatele, aby jimi prošel. Dnes svou pozornost obracím k dalším tvorům Runeterry, jejichž příběh ještě
          nikdo nevyprávěl: k děsivým myslícím zbraním známým jako darkinové. Ke zhoubným tvorům z Prázdnoty. K
          přeludným pohádkovým bytostem z pověstí, yordlům. Tyto příběhy nesmí zůstat opomenuty a přísahám, že já budu
          oním průzkumníkem, kdo je odhalí. Je vpravdě možné, že já jsem ten jediný, kdo jest s to.
          POZNÁMKA VYDAVATELE:
        </p>
      </div>
      <div class="col-md-6 col-sm-12">
        <p class="v h text-center p-4">
          Pouhé dva týdny po odevzdání tohoto rukopisu se pan Santangelo vydal na neúřední návrat do Ionie, aby se tam
          dle svých slov „poptal více na onu liščí ženu – čistě pro účely druhého vydání.“
          Pár týdnů nato jsme od pana Santangela obdrželi dopis ve znění:
          „Přihodila se mi tuze strašná nehoda spočívající v mém unesení. Mí věznitelé – nevrlá cháska, jež si říká
          Bratrstvo Navori – mají podezření, že jsem piltoverský špeh. Jsa mužem světa znalým s rozličnými
          intelektuálními, atletickými a romantickými schopnostmi jako [redakčně zkráceno kvůli stručnosti], toto
          obvinění mne urazilo na cti.
          Přesto se mi podařilo je přemluvit, aby mne namísto okamžité popravy věznili kvůli výkupnému. Pokud byste
          tudíž mohli poslat něco vzácných nerostů či jídla nebo zbraní v množství příhodném mé nedozírné hodnotě,
          kterou pro vás jakožto spisovatel mám, byl bych vám velmi zavázán. Je samozřejmě čistě na VAŠEM uvážení, kolik
          se rozhodnete utratit za můj návrat, ale předpokládám, že budete přinejmenším muset nechat zkrachovat svůj
          vydavatelský dům i všechny jeho věřitele. Tato cena za to bude samo sebou stát.“
          Po obdržení této žádosti o výkupné jsme panu Santangelovi obratem zaslali předpokládaný zisk z jeho nové
          knihy: pár drobných a jeden zkažený koláček.
          Od té doby jsme o něm již neslyšeli.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>