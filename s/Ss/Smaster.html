<!doctype html>
<html lang="cs">

<head>
  <title>League of Legends - Mister yi</title>
  <meta name="description" content="League of Legends - Příběh postavy Mister yi">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/master.jpg" alt="master">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../master.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">MISTER YI</h1>
  <img class="card-img-top or" src="../../img/header.png" alt="header">
  <h2 class="text-center karta">ŠERMÍŘ WUJU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          V provincii jménem Bahrl ve střední Ionii kdysi stála horská osada, skrytá ve své poklidné kráse. Zde, ve
          vesnici Wuju, vyrostl malý Yi. Cvičil se s mečem a šel za snem, který se později proměnil v tragédii.
          Jako většina dětí obdivoval ty, kteří nosili hedvábné róby a čepele, o nichž se psaly básně. Jeho rodiče byli
          kováři, a tak Yi udělal silný dojem na místní válečníky, kteří chodili do jejich dílny. Rána trávil v zahradě,
          kde se cvičil s matkou, a po nocích svému otci předčítal při svíčkách poezii. Když nadešel čas, aby se Yi
          začal učit u mistrů wuju, rodiče nemohli být pyšnější.
          Do svého výcviku vložil své nadání i kázeň, a tak předčil veškerá očekávání. Zanedlouho se celá vesnice
          dozvěděla o „mladém mistru“ Yi.
          Tento pokorný žák přesto přemítal o zbytku Ionie. Z vrcholků těch nejvyšších pagod viděl vzdálená města, o
          kterých se nikdy nikdo nezmiňoval, ale když se chtěl vydat dolů z hory s mečem v ruce, jeho učitelé mu to
          zakázali. Umění wuju založili ti, kdož věřili, že jejich umění meče je příliš vzácné, než aby se sdílelo s
          ostatními, a příliš posvátné, než aby prolévalo krev – takže po staletí rozkvétalo v izolaci a žádní cizinci
          neznali jeho pravou povahu.

        </p>
      </div>
      <div class="col-xs-12 col-md-6 col-lg-4">
        <p class="v h">
          To se všechno změnilo v den, kdy Yi spatřil obrovské sloupy kouře, kterak se vznášejí nad vzdálenými městy.
          Noxijské válečné oddíly tam vtrhly od pobřeží, dobývaly osadu za osadou ve vlnách, které zaplavily provincie
          rudým přílivem. Yi dal přednost lidem Ionie před posvátnými tradicemi wuju a vydal se dolů, aby pomohl bránit
          První země. Za zraku ohromených přihlížejících se prohnal předními liniemi jako čára a porážel nepřátele
          oslnivým šermířstvím, které cizinci dosud nikdy nespatřili.
          Zpráva o jednomužné armádě se rozšířila do všech koutů jako mlha v horách. Do boje se přidali i jeho další
          spolužáci, kteří se nechali inspirovat jeho odvahou, a společně se vydali do Navori, kde zuřila ta největší
          válka.
          Noxijští velitelé v umění wuju spatřovali hrozbu, kterou nemohli ignorovat. Zkoumali původ těchto
          bezkonkurenčních válečníků a rozhodli se nemilosrdně udeřit na jejich domov. Během jedné noci zničili celou
          vesnici a její lid i kulturu sežehli chemickým ohněm, který nedokázala zadržet žádná ocel.
          Když válka konečně skončila, Yi se vrátil jako jediný přeživší učedník, ale nenašel nic než trosky.
        </p>
      </div>
      <div class="col-xs-12 col-md-6 col-lg-4">
        <p class="v h">
          Samotná
          magie země byla poskvrněna a nikdo z těch, které znal a miloval, už nežil. Yi, zlomený na duchu a málem i na
          těle, se stal poslední obětí tohoto útoku. Jelikož už nebyl naživu nikdo, kdo se wuju věnoval, uvědomil si, že
          titul mistra zůstal jen a jen jemu.
          Zlomen žalem se rozhodl pro odloučení a zoufale cvičil, aby pohřbil vinu za své přežití, ale moudrost padlých
          mistrů se podle všeho postupem času rozplývala. Začal pochybovat o tom, že jeden muž dokáže zachovat celé
          dědictví... dokud nenarazil na nejméně očekávaného jedince.
          Jeden zvídavý opičí vastaja ho vyzval na souboj. Mistr Yi požadavku tohoto tvora váhavě vyhověl a snadno ho
          porazil. Ale vastaja se odmítal vzdát a vracel se každý den s neustále chytřejšími triky, které Yiho nutily
          reagovat a improvizovat. Poprvé za mnoho let Yi opět ucítil ducha wuju.
          Ti dva zápasili celé týdny, až pohmožděný cizinec konečně poklekl na zem a představil se jako Kong z kmene
          Šimonů. Prosil, aby ho Yi vzal do učení, a ten v tomto zbrklém, leč odhodlaném bojovníkovi viděl slibného
          nového učně. Díky učení Yi opět našel svůj účel. Předával dál zvyky wuju a daroval svému žákovi očarovanou hůl
          a čestný titul jakožto symbol jeho nové přísahy – od tohoto dne byl Kong znám jako Wukong.
          Spolu nyní putují po Prvních zemích, zatímco Yi se snaží uctít odkaz svého ztraceného domova, aby skutečně
          ztělesňoval své přízvisko „mistr“.
        </p>
      </div>
    </div>
  </section>
  <br>
  <div class="col-12 border-top border-bottom b tz0 master p-4">
    <p class=" uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Návrat domů</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Po úbočích hory se přehnal poryv větru a shodil z chvějících se větví uschlé listy. Yi levitoval několik palců
          nad zemí a se zavřenýma očima a dlaněmi složenými v klíně naslouchal ranním písním bahrlských sojek. Chladný
          vánek se dotkl jeho holé tváře a polechtal jej po čele.
          Tiše si povzdechl a snesl se dolů, dokud se botami nedotkl hlíny. Otevřel oči a usmál se. Jasná obloha zde
          byla vzácností a pohled na ni laskal na duši.
          Yi si oprášil šaty a všiml si několika vypadlých vlasů. Většina byla černých, pár z nich však mělo bílou barvu
          divokého hedvábí.
          Jak je to už dlouho? zamyslel se.
          Hodil si vak z keprové látky přes rameno a pokračoval v chůzi, dál od stromů, které kdysi bujely životem, teď
          však stály bez jediného hnutí.
          Yi pohlédl z hory, aby zjistil, jakou vzdálenost již urazil. Země pod ním byly měkké a křehké – poklady, jež
          bylo třeba chránit. Zvedl zrak a pokračoval ve svém výstupu. Na cestě před ním uvadaly lilie, jejich korálově
          rudé okvětní lístky nabíraly nezdravou hnědou barvu.
          „Nečekala jsem, že tady nahoře někoho potkám,“ zvolal jakýsi hlas.
          Zastavil se, zaposlouchal a prsty se mu sevřely kolem jílce meče zdobeného prstenci, jenž mu visel u pasu.
          „Taky hledáš svoje stádo?“ Hlas se blížil. „Zvířata pitomá. Vždycky se tu zaseknou.“
          Yi spatřil postarší farmářku a uvolnil stisk. Měla na sobě prostou suknici ušitou z kousků různých látek. Když
          se přiblížila, zdvořile se jí poklonil.
          „Pche, takové móresy si nech pro mnichy,“ odfrkla si. „Nezdá se, že by ses živil s rukama v hlíně, protože ty
          meče rozhodně nejsou na kosení plevele. Co tě sem přivádí?“
          „Krásný den jako stvořený na procházku,“ odvětil Yi zdánlivě nevinně.
          „Takže jsi sem přišel trénovat, hm? To se Noxus hodlá vrátit tak brzy?“ zeptala se s mírným úsměvem.
          „Kde slunce jednou zapadne, tam se objeví zas.“
          Farmářka poznala staré přísloví a ušklíbla se. V jižních provinciích jej znal skoro každý. „Inu, až se tu
          znovu objeví, dej mi vědět. Toho dne z ostrova odpluju. Ale než se toho dočkáme, co kdybys ty meče využil k
          dobrému skutku a pomohl křehké staré ženě?“
          Pokynula Yiovi, aby ji následoval. Vyhověl jí.
          Zastavili se na kraji lesa. V bolestech se tam svíjel mladý takin. Zadní nohy mu obepínaly nateklé úponky,
          jejichž sevření se s každým pohybem zvířete ještě víc utahovalo.
          „Tohle je Lasa,“ vysvětlila farmářka. „Je mladý a hloupý, ale na poli pro mě bude mít větší cenu než zaseklý
          tady na té prokleté hoře.“
          „Myslíš, že je prokletá?“ zeptal se Yi a přiklekl ke zvířeti. Přejel dlaněmi přes jeho vlnou porostlá záda a
          cítil, jak se jeho svaly třesou a kroutí v křeči.
          Farmářka si založila paže na hrudi. „No, určitě se tu stalo něco neduchovního,“ odpověděla a kývla hlavou
          směrem k vrcholu. „A bez přírodní magie potřebuje zem najít sílu jinde, klidně i brát život, pokud musí. Být
          to na mně, ať už je tam nahoře cokoliv, spálila bych to na popel.“
          Yi zaměřil svou pozornost na úponky. Nečekal, že na ně narazí už tak nízko na úbočí hory.
          „Uvidím, co s tím půjde dělat,“ zamumlal a tasil dvě dýky z mosazných pochev na botách. Jakmile se nabroušená
          ocel přiblížila k úponkům, jako by se snažily odtáhnout.
          Čas se na okamžik zastavil. Na Yiově tváři se zaleskly kapky potu. Zavřel oči.
          „Emai,“ zašeptal v jazyce svých předků. „Fair.“
          Osvobozený takin vyskočil a vysokým hlasem radostně zabečel. Přeříznuté šlahouny se snesly k zemi jako volná
          kůže.
          Zvíře si užívalo své nově nabyté svobody a hopsalo dolů ze svahu. Farmářka se za ním rozběhla, popadla ho
          oběma rukama a přitiskla si ho k hrudi.
          „Díky!“ zajásala, aniž by si uvědomila, že Yi se už opět vydal na cestu. Otočila se a zavolala za ním: „Hej!
          Zapomněla jsem se zeptat. Na co že se tu připravuješ? Válka už přece skončila…“
          Neohlédl se.
          Pro mě ne.
        </p>
      </div>
      <div class="col-md-6 col-sm-12">
        <p class="v h text-center p-4">
          Po další hodině se dostal na pustou pláň. Ocitl se v mrtvé vesnici, kterou zamořily tytéž úponky.
          Tohle bylo wuju. Tohle byl domov.
          Yi zamířil k pohřebišti, obcházel popadané trámy a hromady kamení, trosky domů, škol a chrámů – promíchané
          střípky svého dřívějšího života. Někde mezi těmi sutinami se ukrývala dílna jeho rodičů. Tolik věcí, pro které
          by stálo za to truchlit, a přitom měl jen tak málo času.
          Hroby, k nimž zamířil, ležely uspořádané v dokonalé symetrii a jednotlivé náhrobní valy od sebe byly dost
          vzdálené, aby mezi nimi mohl někdo projít. Někdo jako Yi.
          „Wuju uctívá tvou památku.“
          Pokládal dlaň na jílec každému meči, který zde probodával zemi. Byly to připomínky válečníků, učitelů a
          studentů. Nevynechal ani jeden z nich.
          „Nechť je tvoje jméno vzpomínáno.“
          „Odpočívej. Najdi v zemi klid.“
          Jeho hlas se brzy unavil.
          Obloha se začala zbarvovat do oranžových odstínů a ještě tři hroby čekaly na jeho dotyk. Nejbližší z nich byl
          označený kladivem, jeho hlavice v horském vzduchu dávno zrezivěla. Yi vytáhl z vaku broskev a sedl si vedle
          náhrobku.
          „Mistře Dorane, tohle je od Wukonga. Nemohl sem dorazit se mnou, ale chtěl, abych ti přinesl jeho oblíbené
          ovoce. Miluje svou hůl skoro stejně jako tropení žertů z té přilby, kterou jsi dal mně.“
          Přesunul se ke dvěma posledním mohylám, střeženým zlatými pochvami.
          „Emai, počasí je dnes příjemné. Fair… doufám, že ti to teplo činí radost.“
          Yi sevřel své dva krátké meče a zasunul je do pochev zdobících hroby jeho rodičů. Padly do nich zcela
          dokonale. Poklekl a sklonil hlavu.
          „Kéž mě vaše moudrost i nadále vede.“
          Postavil se, sáhl do vaku a vyndal si helmu. Paprsky odpoledního slunce se odrážely od jejích sedmi čoček,
          každá hrála jiným odstínem. Přidržel si přilbu u srdce a představil si záhony lilií, jež tu kdysi kvetly.
          To bylo ještě před tím křikem. Předtím, než kyselina a jed pokřivily magii země, aby požírala sama sebe.
          Nasadil si helmu a zorné pole mu vyplnil kaleidoskop okolí. Zavřel oči, sepjal ruce a vyprázdnil mysl.
          Nemyslel na nic. Vůbec na nic. Nohy se mu odlepily od země, on to však nevnímal.
          Když pak oči znovu otevřel, viděl všechno. Smrt a rozpad, jimiž probleskovaly jen nepatrné náznaky života.
          Viděl duše, jež dlely za hranicemi jeho vlastního světa. Úponky je uvěznily stejně snadno jako onoho nebohého
          takina a oslabily jejich esenci. Věděl, že každý duch dostatečně silný na to, aby se osvobodil, by už dávno
          toto prokleté místo opustil. Ti, co zůstali, byli pokřivení… nebo je to brzy čeká.
          Vzduchem se rozléhaly truchlivé nářky plné utrpení. Yi sám také plakával bolestí, ale to bylo dávno – ještě v
          dobách, kdy si myslel, že by slzy mohly vrátit mrtvé k životu.
          Mrknul a fyzický svět byl zpět. Na okamžik předstíral, že na ramenou nenese všechnu jeho váhu. A pak mrknul
          znovu.
          Duchové křičeli dál. Yi tasil svůj meč zdobený prstenci.
          Bleskově se přehnal pohřebištěm jako změna ročních období, kterou si člověk uvědomí, až když už je zase pryč.
          A během jediného okamžiku stál opět zcela nehybně na původním místě se zbraní zasunutou v pochvě.
          Šlahouny padaly jeden po druhém k zemi. Některé visely z propadlých střech, jiné sesychaly tam, kde ležely.
          Seděl se zkříženýma nohama a otevíral své smysly. Duchové nyní zpívali radostí a on věděl, že neexistuje žádný
          větší důkaz vděčnosti. A zatímco se rozplývali ve vzduchu, jejich požehnání rozeznívalo zemi. Z hustého křoví
          vypučely broskvové květy. Ohnuté stonky bambusu se narovnaly jako žáci vítající svého učitele.
          Po Yiově tváři přeběhl prchavý úsměv. Sejmul si přilbu, vložil ji do vaku a prohrábl se ostatními věcmi, které
          si vzal na cestu. Ovoce, ořechy… troud, křesadlo. Věci, které měl pro sebe, a věci, s nimiž by mohl očistit
          zem nadobro.
          Teď ne. Ještě ne.
          Vytáhl rákosové pero a pomačkaný svitek. Stránku pokrývaly znaky.
          60
          54
          41
          Yi přidal další záznam. A k němu pár slov.
          30 dní mezi očistami.
          Věděl, že již brzy bude muset farmářce splnit její přání a rozloučit se se svým domovem ohněm.
          Ale ne teď. Ještě ne.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>