<!doctype html>
<html lang="cs">

<head>
  <title>League of Legends - Zoe</title>
  <meta name="description" content="League of Legends - Příběh postavy Zoe">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/zoe.jpg" alt="zoe">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../zoe.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ZOE</h1>
  <img class="card-img-top or" src="../../img/header.png" alt="header">
  <h2 class="text-center karta">ASPEKT SOUMRAKU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Coby ztělesnění neplechy, fantazie a změny funguje Zoe jako kosmický posel hory Targon, který zvěstuje velké
          události, jež přetvářejí podobu světa. Už jen její přítomnost překrucuje mystickou matematiku, která vládne
          realitám, což občas vede ke katastrofám, aniž by za nimi byla vědomá snaha či zášť. Tím se možná vysvětluje ta
          uvolněná nonšalance, se kterou Zoe přistupuje ke svým službám a díky které má spoustu času věnovat se hrám,
          žertování na úkor smrtelníků či dalším podobným radovánkám. Setkání se Zoe může být veselé a plné optimismu,
          ale vždy je v tom víc, než se zdá, a často je to nesmírně nebezpečné.
          Jak se sluší na povahu jejího targonského aspektu, Zoe se nedostala k moci jedním z tradičních způsobů.
          Nevyhrála žádnou velkou bitvu proti obrovské přesile ani se neobětovala kvůli šlechetnému ideálu, ba ani
          nezdolala existenční zkoušku spočívající ve výšlapu na horu Targon. Zoe byla místo toho normální dívkou, která
          byla vyvolena zdánlivě náhodně.

        </p>
      </div>
      <div class="col-xs-12 col-md-6 col-lg-4">
        <p class="v h">
          Její učitelé z řádu Lunari o Zoe prohlašovali, že je to dítě s velkou představivostí, ale umíněné, líné,
          roztěkané a darebné. Jednoho dne, když vynechala studium svaté magie a vydala se za něčím „méně nudným“, si jí
          všiml targonský Aspekt soumraku.
          Pozoroval toto mladé děvče, jak se hravě vysmívá zlostným nářkům lunarských kněží, kteří se hnali za ní. Pak,
          asi po hodinovém pronásledování, se ocitla v obklíčení svých rozzlobených učitelů. Než však mohli Zoe
          popadnout, aspekt před dívkou vyvolal šest předmětů: pytel zlatých mincí, meč, vyplněnou učebnici, modlitební
          koberec, hedvábný provaz a míč na hraní. Pět z těchto předmětů by ji mohlo pomoci z této situace utéct anebo
          ji zmírnit. Zoe si vybrala tu šestou.
          Jako by ji útěk vůbec nezajímal, popadla míč, vykopla ho směrem ke stěně jednoho z přilehlých domů a radostně
          se smála, zatímco se odrážel mezi kněžími bez smyslu pro humor.
          Aspekt, kterému Zoeina bezstarostná bujarost přišla rozkošná, otevřel mihotající se portál na vrchol hory

        </p>
      </div>
      <div class="col-xs-12 col-md-6 col-lg-4">
        <p class="v h">
          Targon a nabídl dívce šanci poznat vesmír. Vskočila nazad do portálu a okamžitě splynula s aspektem, načež na
          své ohromené učitele vyplázla jazyk a zmizela.
          Po tomto nezvyklém povýšení se Zoe vydala do dimenzí na samém okraji targonské nadvlády a hrála si s realitami
          nad rámec lidského chápání.
          Když se vrátila domů po několika tisíciletích, nezestárla Zoe ani o rok. Přestože se Runeterra z jejího
          pohledu nijak moc nezměnila, je Zoe plná náctiletého zájmu o lidi a o ostatní aspekty.
          Možná ten nejzvláštnější nový vztah má s Aurelion Solem. Namyšlenost, lži a unavenost světem tohoto kosmického
          draka lezou Zoe na nervy. Ona si na oplátku z tohoto obrovitého tvora neustále utahuje, ale když je potřeba,
          chrání svého „vesmírného pejsáčka“ a jeho hvězdy před Pantheonovým hněvem. Jestli za tím stojí rozmar,
          majetnickost nebo její povaha narušitele, to nikdo neví jistě. Protože u Zoe jeden nikdy neví, čeho chce
          vlastně dosáhnout... snad kromě vlastního pobavení.
        </p>
      </div>
    </div>
  </section>
  <br>
  <div class="col-12 border-top border-bottom b tz0 zoe p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text uprostred1">Ahoj já jsem Zoe</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          V ten okamžik, kdy si Zoe vzpomněla na tu cukrárnu, se ponořila do vzduchu a poddala se gravitaci. Jak padala
          napřímila své vědomí a utvořila bránu. Pod ní se okamžitě otevřel portál a propojil se s tím druhým místem.
          Spadla do brány. Během cesty se její hmota srazila a implodovala.
          Docela to lechtalo.
          Zoe se však neobjevila na místě, kde se objevit chtěla. Místo toho se z druhého portálu vynořila pouze o pár
          desítek kroků dál a kvůli hybnosti svého předchozího pádu se vymrštila do vzduchu. Pak, krátce po okamžiku
          rovnováhy, byla vtažena zpět do druhého portálu. Čas a prostor se kolem ní opět zkřivily – ona by to popsala
          jako takové vžuum! – a vyplivly ji zase tam, kde začala. Oba portály se pak složily do prostoru a zmizely.
          Nějaká silná magie narušovala Zoeinu schopnost cestovat. Nejspíš to má co dělat s nějakou tou změnou, kterou
          má zvěstovat, a očividně se jí to ještě nepodařilo. Byl to problém, ale nikterak neznámý. Vlastně si ani
          nebyla jistá, co to mělo být za poselství, pro koho bylo určené, ani co znamenalo, ale podle svých zkušeností
          by řekla, že na tom záleželo jen málokdy. Svatá matematika chtěla pokračovat a poselství se většinou odehrálo
          krátce poté, co dorazila. Zoe měla pocit, že tahle výhoda aspektů je docela super.
          Teď tady samozřejmě byla otázka toho, co bude dělat, zatímco bude čekat. Zoe se rozhlédla. Kromě nedalekého
          stromu zahlédla jakéhosi malého chundelatého tvora s obrovským ocasem. Tak trochu připomínal malého yordla,
          ačkoliv Zoe si všimla, že spojení mezi tímto tvorem a duchovním světem byl v porovnání s yordly nepatrný.
          V Zoeině mozku probleskl životní vzorec toho tvorečka. Bude žít jeden tucet otoček, než svého ducha vrátí.
          Kvůli krátkosti svého života připadal Zoe ještě rozkošnější. Zoe vyskočila a rozeběhla se k němu.
          „Ten je roztomilej!“
          Zvířátko před ní uteklo na strom.
          „Hej, vrať se!“ našpulila rty.
          Aniž by zpomalila, vytvořila časovou bublinu a natočila ji jen na půl otočky planety, načež ji vrhla na strom.
          Anomálie poskakovala až ke kmeni stromu a rozprskla se o něj.
          Minulost onoho roztomilého zvířátka na chviličku splynula s přítomností. Okolí zahalila noční obloha a všude
          kolem se třepotali soumrační motýli. Když spirituální a duševní stav tvorečkovy minulosti zahltily jeho
          současné vědomí, padl do unaveného posilujícího spánku z předchozího večera.
          Zoe na chvíli ignorovala gravitaci, vznesla se do větví a zastavila se u zvířátka. Ruka nad jeho ochmýřenou
          srstí zaváhala. Jakmile se toho tvora dotkla, věděla, že její kouzlo nevydrží.
          „Zoe je kamarád,“ zašeptala. Ale když zvířátko pohladila po hlavě, probudilo se a v hrůze se od ní odtáhlo.
          Se zklamaným zasténáním vyletěla Zoe o trochu výš a pak se obrátila vzhůru nohama. Zvažovala, že až tady
          skončí, navštíví Aurelion Sola. Tomu drakovi se taky nelíbilo, když ho hladila. Ale, napadlo jí, že ten se dal
          snadněji chytit, aniž by si ublížil. Tento nápad zmizel, když Zoe – díky své nové poloze ve vzduchu – pohlédla
          za kopce a spatřila na obzoru vesnici.
          Myslí otevřela portál do města a vplula do něj. Ale Zoe opět dokázala vytvořit bránu vedoucí jen pár metrů
          daleko. Ba co hůř, rozpadl se a stejně jako dřív ji vtáhl zpět na výchozí bod.
          Letní tráva působila skutečně lákavě, a jelikož neměla žádnou lepší možnost, vydala se do vesnice lesem.
          Na okraj hradbami obehnané vesničky dorazila právě tehdy, když se začalo smrákat. Když uslyšela smích, na
          chvíli pominula gravitaci a vyletěla na jednu ze střech vesnice.
          Uprostřed nádvoří si hrál půltucet smrtelníků. Byli velcí skoro stejně jako Zoe – na rozdíl od dětí či
          dospělých, které potkala nedávno na výletu po planetě.
          Jeden z mužů honil ženu kolem dokola v kruhu. Oba se smáli. Pravidla hry jí byla nejasná.
          Zoe se soustředila na dívčiny nádherné červené šaty – zajímalo ji, jestli ta barva něco znamená. I kdyby šaty
          nebyly součástí hry, Zoe se líbily. Dívka vypadala vyšší než ostatní ženy a Zoe měla pocit, že by ta dívka
          mohla vědět něco, co potřebovala zjistit.

        </p>
      </div>
      <div class="col-md-6 col-sm-12">
        <p class="v h text-center p-4">
            Ten muž byl také zajímavý, ale úplně jiným způsobem. Poznala, že jeho současná inkarnace bude mít krátkého
            trvání, ale Zoe napadlo, že by bylo úžasné, kdyby honil ji. Na jeho bradě a na tvaru jeho rtů bylo něco
            skutečně úžasného.
            Nervózně polkla. Koneckonců, už to bylo hodně dlouho, co byla Zoe sama smrtelníkem nebo co vůbec navštívila
            tento svět. Měla podivnou obavu, že by ji skupina mezi sebe nepřijala, takže by se nemohla zapojit do té hry,
            ať při tom šlo o cokoliv.
            Dva ostatní chlapci, rozhodně ne tak zajímaví, si mezi sebou začali kopat s míčem. Tuhle hru si Zoe
            pamatovala.
            Toto spojení jí dodalo odvahu, a tak se snesla ze střechy doprostřed skupiny.
            „Ahoj!“ řekla a změnila si vlasy na barvu, která napodobovala šaty té vysoké ženy.
            „Duch,“ řekl ten zajímavý chlapec s očima navrch hlavy. Pak zvolal: „Utíkejte!“
            Zoe napadlo, že by je měla upozornit na skutečnost, že je aspekt, a ne duch, ale nebyla si jistá, jestli jeho
            výkřik náhodou nepatřil mezi pravidla hry.
            „Já vám vlastně přišla vyřídit poselství. Ale jestli si chcete hrát, mám spoustu času,“ řekla, když se vrhla
            za nimi.
            Pak přiletěla – tak nenuceně, jak to jen dokázala – k té vysoké dívce.
            „Máš tak suprovej ohoz! Znamená ta barva něco?“ zeptala se Zoe. Ale její pokus zahájit rozhovor nikam nevedl.
            Zatímco mluvila, zatáhl ten zajímavý chlapec vysokou dívku do jednoho z domů. Pak zabouchl těžké dřevěné dveře
            a zatarasil Zoe cestu.
            Zoe se rozhlížela po okolí a zjistila, že ostatní smrtelníci prostě zmizeli, ale z tvrze nedaleko středu
            vesnice byl slyšet nějaký vzruch.
            Po chvíli k Zoe přiběhl tucet mužů ve zbroji a s oštěpy. Připomínaly jí Pantheonovy zbraně.
            Místní strážci, odhadla.
            Předpokládali, že je duch, a křičeli varování, zatímco jejich vůdce se pokoušel o zažehnávací kouzlo. Podle
            Zoeina názoru to bylo velmi dobré kouzlo, ale ne to, které chtěla. Říkala si, jestli tady třeba na nájezdy
            duchů netrpí často.
            Když muži začali na Zoe vrhat své zbraně, vyvolala mystický meteor a poslala ho na dráhu kolem tvrze. Pak
            soumračná dívka vytvořila dvojici portálů, aby se vyhnula oštěpům strážců, načež padající hvězdu konečně
            přesměrovala na své útočníky.
            Dopad meteoru vytvořil implozi a způsobil řetězovou reakci s drobnými částečkami, které za letu nasbíral, což
            mělo za následek druhý výbuch, jenž otřásl strážemi i jejich věží – a celou oblast proměnil na jemný prach.
            „Haló?“ zvolala se Zoe, zatímco kolem ní vířila oblaka zkázy. Napadlo ji, jestli ta vysoká dívka nebo ten
            zajímavý chlapec utekli. Přišlo jí to pravděpodobné.
            Zoe, chvilkově sklíčená, se rozhodla, že příště navštíví nějakou větší smrtelnickou osadu. Napadlo ji, že na
            takovém místě by se mohl najít někdo, kdo by si s ní chtěl hrát.
            Zoe si vzpomněla, kde před pár tisíci lety bylo jedno to... město. Instinktivně a navzdory předchozímu selhání
            otevřela svou vůlí portál, který do něj vedl. A byla příjemně překvapená, když se jí brána otevřela na
            zamýšlené místo.
            „No žůžo!“ zvolala plná radosti z toho, že už zase může cestovat, a dychtila doručit své další poselství.
            Jakmile Zoe vystoupila z reality, napadlo ji, jestli ten nový kráter dovede pár smrtelníků k té runě světa,
            která byla poblíž. Třeba ji objeví zrovna ta vysoká dívka nebo ten zajímavý chlapec.
            Nejspíš by to byla legrace, kdyby ji skutečně našli, rozhodla se.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>