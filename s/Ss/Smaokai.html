<!doctype html>
<html lang="cs">

<head>
  <title>League of Legends - Maokai</title>
  <meta name="description" content="League of Legends - Příběh postavy Maokai">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/maokai.jpg" alt="Maokai">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../maokai.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">MAOKAI</h1>
  <img class="card-img-top or" src="../../img/header.png" alt="header">
  <h2 class="text-center karta">POKROUCENÝ ENT</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Maokai je ohromný zuřivý ent, který bojuje proti nadpřirozeným hrůzám Stínových ostrovů. Vlna neživota jej
          nesmetla jen díky tomu, že měl dřevo prosycené živou vodou. Magická pohroma, jež zničila jeho domovinu, jej
          místo toho pokřivila do podoby nezničitelného tvora plného touhy po pomstě. Zatímco dříve býval Maokai
          mírumilovný přírodní duch, nyní se s nevídanou zběsilostí snaží vymýtit ze Stínových ostrovů veškerý neživot a
          navrátit své vlasti její původní krásu.
          V dávných dobách, kam nesahá paměť žádného živého tvora, se z hlubin oceánu náhle vynořil řetězec ostrovů
          pokrytý jílem a kamením. Společně s ním se zrodil i přírodní duch Maokai. Přijal podobu enta s vysokým tělem
          pokrytým kůrou a s dlouhými údy připomínajícími větve. Maokai cítil hluboké osamění země i její potenciál pro
          bujný růst. Vlastní samota jej čím dál víc stravovala, a tak procházel křížem krážem jeden ostrov po druhém a
          pátral po známkách života.
          Na jednom kopcovitém ostrově pokrytém měkkou úrodnou půdou vycítil proud nespoutané energie, jenž tryskal
          přímo ze země. Zaryl své mohutné kořeny do hlíny, až konečně narazil na pramen magické životadárné vody.
          Zhluboka se napil. Díky moci této zázračné tekutiny vytvořil stovky malých semenáčků, jež zasadil všude po
          celém souostroví.
          Netrvalo dlouho a po celé zemi se rozprostíraly lesy plné života, hájky vysokých borovic i husté, neprostupné
          hvozdy, všechny prosycené zázračnou energií. Ostrovy se staly světem ohromných stromů, jejichž mohutné koruny
          se tyčily k oblakům a propletené kořeny obrůstaly bujným zeleným podrostem. Pestré rostlinstvo k sobě lákalo
        </p>
      </div>
      <div class="col-xs-12 col-md-6 col-lg-4">
        <p class="v h">
          další přírodní duchy a úrodné louky byly rájem pro zvířata všeho druhu.
          Zdejší hojnost očarovala i lidi, kteří sem časem dorazili a vytvořili zde osvícenou společnost učenců, již své
          životy zasvětili studováním mystérií světa. Maokai je zpočátku ostražitě pozoroval, ale poznal, že i oni z
          celého srdce uctívají posvátnost zdejší země. Lidé cítili, že v lesích dříme mocná magie, a tak si své domovy
          vybudovali co nejdál od nich, aby přírodní duchy nerušili. Maokai se tu a tam zjevil těm, jimž nejvíc
          důvěřoval, a podělil se s nimi o vzácné vědomosti o zdejších ostrovech, dokonce i o největším z místních darů
          – podzemním prameni, jenž dokáže vyléčit i smrtelné rány.
          Staletí plynula a Maokai si vychutnával idylický, poklidný život, až jednoho dne přirazila ke břehům ostrovů
          vojenská flotila ze země za mořem. Maokai poznal, že se děje něco velmi zlého. Zármutkem šílený král přinášel
          mrtvolu své ženy a v naději, že ji tím oživí, ponořil její rozkládající se tělo do léčivých vod. Královna
          vskutku ožila, ale jako hnijící mrtvola. Zoufale prosila, aby ji nechali znovu umřít. Král chtěl zvrátit to,
          co udělal, a nevědomky seslal na celou zem děsivou kletbu.
          Na míle daleko vycítil Maokai první vlnky pohromy, která se měla zakrátko převalit přes ostrovy. Vnímal, jak
          se pod zemí shromažďuje jakási děsivá síla, a pak jej zaplavil bodavý mráz.
          Jak se zkáza šířila, Maokai zoufale zarazil své kořeny co nejhlouběji a napil se léčivé vody tak silně, že
          celé jeho tělo až do konečků těch nejtenčích větviček nasáklo její magií. Než se k němu stačila dostat
          prokletá voda, vytáhl své kořeny a zpřetrhal veškeré vazby s pramenem. Krajinou se neslo jeho rozzuřené
          troubení, zatímco se posvátným zdrojem, o nějž se důvěřivě podělil s lidmi, šířila zkáza; její proud se mísil
          s podzemní vodou tak dlouho, až nákaza pronikla do poslední kapičky.
          O několik okamžiků později mlha obklopující ostrovy zčernala a přikryla zemi, kde uvěznila všechny tvory v
          nepřirozeném stavu mezi životem a smrtí. Maokai v bezmocné agónii sledoval, jak se všichni, které kdy znal –
          rostliny, přírodní duchové, zvířata i lidé –, mění na pouhé pokřivené stíny. Jeho zuřivost narůstala. Všechna
          ta nesmírná krása, kterou vypiplal od drobných semenáčků, vzala během mrknutí oka zasvé kvůli lehkovážnému
          zásahu lidské ruky.
        </p>
      </div>
      <div class="col-xs-12 col-md-6 col-lg-4">
        <p class="v h">
          Zatímco Maokai ronil slzy a jasné květy, jež dříve zdobily jeho ramena, se rozpadaly v prach, otrávená mlha ho
          s vířením celého obklopila. Jak z něj vysávala život, jeho tělo se s chvěním a praskáním měnilo v masu
          uzlovitých kořenů a sukovitých větví. Maokaiovo dřevěné srdce však bylo prosycené vzácnou magickou vodou, což
          jej uchránilo před hrozným osudem neživota.
          Zemi zaplavila vlna znetvořených přízraků a děsivých stvůr, skupina lidí zbavených života se vrhla dokonce i
          na samotného Maokaie. Ten se do nich v záchvatu zuřivosti pustil svými větvovitými údy a uvědomil si, že pod
          sílou jeho úderů se duchové rozpadají na prach. Otřásl se odporem; dosud nikdy nikoho nezabil. Přesto ve svém
          zběsilém boji s nemrtvými tvory pokračoval. Stahovaly se k němu však stále další a další, až jich byly stovky
          a on se musel stáhnout.
          Jelikož byl Maokaiův domov v troskách a všichni jeho společníci se přeměnili v neživé přízraky, ocitl se v
          pokušení pokusit se utéct z ostrovů a nočním můrám, které se zde ujaly vlády. Avšak v hloubi své pokřivené
          podoby cítil, že i nadále jej při životě drží posvátná voda. Přestál Zničení jen díky tomu, že v sobě ukryl
          samotné srdce ostrovů, a nemohl se tedy nyní ke své domovině otočit zády. Jakožto první přírodní duch
          Požehnaných ostrovů musel zůstat a pokusit se zachránit duši své země.
          Ačkoliv je nucen čelit nekonečným hordám krvelačných nepřátel a temné mlze, nepřestává se slepou zuřivostí
          bojovat proti zlu, které zamořilo ostrovy. Jediné potěšení nachází v bezhlavém násilí, s nímž ničí neživé
          přízraky bloudící jeho zemí.
          Občas se Maokaiovi podaří mlhu i její duchy překonat a vyhnat je z nějakého lesíka nebo hájku. Prokletá země
          sice nezrodí nový život ještě celé věky, ale i tak se Maokai snaží vytvářet takováto útočiště prostá smrti a
          zmaru, byť by měla být jen dočasná.
          Dokud se nevzdává, stále existuje jiskřička naděje, jelikož v hlubinách jeho srdce se ukrývá nepošpiněná voda
          života, jež je poslední šancí na obrození ostrovů. Pokud by se země někdy vrátila do svého původního stavu
          plného radosti a života, i Maokai by se zbavil své pokroucené, pokřivené podoby. Je přírodním duchem, který
          před dávnými časy přinesl na tyto ostrovy život, a nenajde odpočinku, dokud zase jednou nerozkvetou.
        </p>
      </div>
    </div>
  </section>
  <br>
  <div class="col-12 border-top border-bottom b tz0 maokai p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Noční květ</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Chladný vítr s tklivým hvízdáním profukuje škvírami v mé kůře. Třesu se. Mé údy už dávno zapomněly na teplo
          léta.
          Mohutné stromy kolem mě se lámou a kácejí se ve vichru k zemi. Život v nich odumřel už dávno, teď jsou jen
          mými tichými společníky. Jejich křehké kmeny jsou pouhé prázdné schránky, hrubé šedivé stíny bujného lesa,
          který zde kdysi rostl.
          Mezi stromy přede mnou se proplétá duch, bledý a přízračný v nočním vzduchu. V mé kůře se sevřel suk. Běžně
          bych mu probodl srdce svými kořeny, avšak dnes stojím nehnutě a snažím se na sebe zjevení ničím neupozornit.
          Můj odpor mě už unavuje. Celá má existence je vlastně jen projevem vzdoru vůči kletbě, která tuto zemi
          zaplavila.
          Jeho oči připomínající měsíc jsou prázdné. Na celém ostrově smrti není nic živého a zranitelného, co by
          nakrmilo jeho chladnou zášť, není tu nic, co by mohl lovit, na čem by mohl hodovat. Duch proklouzl mezi stromy
          a nechal mě napospas mému osamění.
          Pohlédnu přes les stínů a mé větve se mírně rozkývou. Můj pohled něco zachytí – drobný rudý plamínek zářící
          vprostřed nekonečné šedi. Z hroudy černé hlíny se dere vzhůru drobounký kvítek s plátky tak jasnými, až mě z
          toho pálí oči.
          Noční květ. Před dávnými časy pokrývaly celé Požehnané ostrovy a rozvíjely se večer při letním slunovratu.
          Ráno uvadly a zbyly po nich jen zčernalé lístky. Kdo je chtěl vidět znovu, musel si počkat další rok. Na jednu
          noc však ozářily les ohnivým šarlatem, jako by vzplanula samotná země.
          Rozhlížím se kolem a na prchavý okamžik doufám, že kde je jeden květ, mohou být i další. Všude je však jen
          ponurá šeď mrtvých ostrovů.
          Se skřípáním větví učiním roztřesený krok. Blížím se ke květu jako ve snách, padlé popelavé listy se mi pod
          nohama mění na prach. Mé ohromné tělo se tyčí nad jeho drobounkým stonkem. Nakloním se, až se má tvář nachází
          jen pár palců nad sladce vonícím květem. Mocná podzemní voda v mém srdci víří, probuzená nenadálým poznáním.
          Život.
          Vrchní část stonku je mírně nakloněná, rostlina tak působí zamyšleným dojmem. Okvětními lístky vedou tmavě
          rumělkové žilky a bledě zelený stonek je pokrytý stovkami stříbřitých, sametově hladkých chloupků. Obdivováním
          každičkého detailu bych mohl strávit klidně celou věčnost.
          S každičkým okamžikem neznatelně roste a mění se: stonek se zvedá, okvětní lístky se zvolna rozevírají. Jsem
          očarovaný každičkým pohybem, byť zcela nepatrným. Sleduji, jak se květ otevírá a odhaluje tyčinky napřahující
          se vzhůru, jeho opojná vůně zaplavuje mou mysl gejzírem barev. Na okamžik zapomínám na chladný vítr a vlastní
          neštěstí.
          Při spatření záblesku bledého světla sebou trhnu. Blíží se nějaká zářivá silueta. Kůrou se mi rozběhne
          mravenčení. V těchto bezkrevných lesích není nic, co bych mohl nazvat spojencem.
          Prokletá duše se vrací, nejspíš přilákána pohybem. Život není tak nehybný jako smrt.
        </p>
      </div>
      <div class="col-md-6 col-sm-12">
        <p class="v h text-center p-4">
          S hněvem si protáhnu údy, tentokrát se násilí vyhýbat nebudu. Uvítám jej.
          Po jednu noc bude na těchto pustých ostrovech existovat jedna živá věc neposkvrněná zdejší zkázonosnou mocí.
          Duch se vznáší směrem k nám. Bývala to žena, živý člověk, ale teď je průsvitná a bílá jako kost. Jakmile
          spatří krvavě rudý květ, její prázdný pohled vystřídá zběsilý hlad.
          Přízrak se vrhá na květinu a snaží se vysát její křehký život. Než se však může rostlina rozpadnout na mrtvý
          stín, máchám pažemi kupředu a omotávám jimi duchovy nohy. Spektra vřeští, svíjí se, jako bych ji popálil, a já
          řvu. Podzemní voda, kterou v sobě mám, je pro takovéto nepřirozené bytosti zhoubou.
          Podařilo se jí vykroutit z mého sevření. Pozvedávám kořeny, abych s nimi udeřil do země. Okolní půda pod silou
          toho nárazu popraská a okolí smete rázová vlna. Zasáhne i přízrak, který se potácí v agónii. Hořce se zasměju.
          Zatímco se svíjí, probodnu ji svými údy. Rozplyne se ve vzduchu.
          Ze země stoupá temná mlha doprovázená odporným zápachem. Za sténání větru se přede mnou zhmotní tucet duchů,
          jejichž křiklavé tváře němě hledí na scénu, kterou mají před sebou. Noční květ i já rosteme před zdí stínů.
          Nenechám je zničit tuto jedinou čistou věc uprostřed vší té temnoty.
          Dávám do úderů všechen svůj hněv, zaháním je svou zuřivou silou. Nedokážu zničit všechny přízraky na celém
          ostrově, ale mohu je na nějakou dobu zaměstnat. Jeden z duchů se snaží proletět kolem mě. Se zatroubením
          pozvednu kořeny a probodnu mu srdce, načež se rozplyne v mlze.
          Moje síla tváří v tvář tolika přízrakům rychle mizí, ale odmítám se vzdát.
          Květina pod měsíčními paprsky roste a nemá ani tušení o probíhající bitvě o její samotnou existenci. Jako
          kapka krve odpadává z jejího dokonalého květu osamocený šarlatový lístek. Její životní cyklus se blíží ke
          konci, přichází smrt a s ní i odpočinek. Já po něm však netoužím. Cítím, že bych díky svému hněvu mohl očistit
          od zhouby celý ostrov.
          Prokletá mlha se zvedla nad koruny stromů a víří v mohutných oblacích. Vylétá z ní nekonečný proud duchů s
          ústy doširoka rozevřenými přízračným hladem. Vztyčím se v celé své výši a udeřím pažemi do nenasytných duchů,
          kteří se jeden po druhém rozpadají v prach. Ale přicházejí stále další a další.
          S burácením roztočím okolní vzduch do rotujícího víru a krmím bouři vlastním hněvem, až se změní v ničivé
          tornádo. Vychutnávám si chaos, jenž ve zběsilém kruhu propuká kolem mě a květiny. Ohromnou silou odhazuje
          přízraky pryč za stromy. I uprostřed této noční můry se mi podařilo vytvořit bezpečné místo, kde může
          existovat život.
          Otáčím se ke květině. Stojíme tiše v oku bouře, kolem nás i nadále panuje šílenství. Z nočního květu padá
          další ohnivý lístek a po něm ještě jeden. Veškerou svou sílu vkládám do víru, ale přesto nepovoluji a bouře
          zuří dál. S každým okamžikem opadávání pokračuje, až celá květina ulehá na zem. I ve svém pomalém, přirozeném
          rozkladu je naprosto dokonalá. Nemohu odvrátit zrak od toho, jak postupně ztrácí korunu a usychá.
          Je mrtvá.
          Skláním větve a vichr utichá. Nebe nad hlavou je břidlicově šedé – tak jasné, jak to na tomto ponurém místě
          bývá vždy. Temná mlha se znovu přibližuje a s ní se vrací i duchové. Jejich tváře jsou prázdné, necítí již
          nepřístojný život nočního květu, už se neradují z myšlenky na to, že budou moci něco zabít.
          Stahují se do mrtvého lesa. Švihám kořenem po přízraku, jenž letí kolem mě, a jeho esence se rozplývá v mlze.
          Ostatní se ode mě drží dál a mizí v příšeří.
          Země sice vypadá stále stejně, ale přesto nejsou tyto ostrovy touž šedou pustinou co včera. Voda života se ve
          mně bouří a půda pod mými kořeny je opět úrodná.
          Okvětní plátky nočního květu se sice rozpadly v prach, ale jeho oheň v mé mysli stále žhne a dává sílu mému
          hněvu. Stejně jako se tyto ostrovy zrodily z hořící skály, je plamenem očistím od zhouby, která se tu usadila.
          Následuji přízraky, které se prosmekají mezi mrtvými kmeny.
          Zaplatí za všechno zlo, které zplodily.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>