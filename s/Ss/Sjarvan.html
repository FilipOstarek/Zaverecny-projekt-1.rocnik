<!doctype html>
<html lang="cs">

<head>
  <title>League of Legends - Jarvan IV.</title>
  <meta name="description" content="League of Legends - Příběh postavy Jarvan IV.">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/jarvan.jpg" alt="Jarvan">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../jarvan.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">JARVAN IV.</h1>
  <img class="card-img-top or" src="../../img/header.png" alt="header">
  <h2 class="text-center karta">VZOR DEMACIE</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Krátce po své korunovaci vydal král Jarvan III. prohlášení k demacijskému lidu. Ačkoliv za hranicemi jejich
          hrdé říše stále číhalo mnoho nepřátel, začaly se spolu některé šlechtické rody svářit, a to až do té míry, že
          si zakládaly soukromé domobrany a snažily se vemluvit do přízně svého nového panovníka.
          Takové chování považoval Jarvan za nepřípustné. Věděl, že podobným nebezpečným rozporům musí učinit přítrž, a
          vyhlásil svůj záměr ukončit vleklou nevraživost sňatkem. Jeho nevěstu, lady Catherine, lid zbožňoval – a na
          dvoře se už dlouho šuškalo, že mezi oběma už dlouho panuje tajná vzájemná náklonnost. Zvony Velkého Města
          zněly na oslavu celý den a celou noc, a než se rok nachýlil ke konci, oznámil už královský pár, že očekává
          narození prvního syna.
          Veškerá radost však zmizela, když Catherine při porodu zemřela.
          Dítě, pojmenované po rodu svého otce, bylo prohlášeno za následníka demacijského trůnu. Jarvan III., jehož
          mysl se zmítala mezi žalem a radostí, se zapřisáhl, že už nikdy nepojme žádnou jinou ženu a že veškeré jeho
          naděje a sny pro budoucnost království budou žít v jeho synovi.
          Mladý princ Jarvan, jenž neměl na svou matku ani tu nejprchavější vzpomínku, byl vychován u dvora, kde
          sloužící plnili každé jeho přání a neustále dohlíželi na jeho bezpečí. Král trval na tom, aby se mu dostalo
          nejlepšího demacijského vzdělání, a tak se už v útlém věku seznámil s morálními hodnotami dobročinnosti,
          pochmurným břemenem povinnosti a ctí života stráveného ve službách lidu. Během dospívání také nahlédl do
          historie a politiky Valoranu, o což se postaral otcův senešal Xin Zhao. Tento věrný královský ochránce
          pocházející ze vzdálené Ionie princi vštípil též základy spirituálněji laděných filozofií a učil jej bezpočtu
          bojových umění.
        </p>
      </div>
      <div class="col-xs-12 col-md-6 col-lg-4">
        <p class="v h">
            Během svého vojenského výcviku se princ Jarvan střetl s horkokrevným mladíkem z rodu Korunní stráže Garenem.
            Oba byli zhruba stejně staří a rychle se z nich stali přátelé – Jarvan obdivoval Garenovo ryzí odhodlání a
            sílu ducha, Garen pro změnu vzhlížel k princovým taktickým instinktům.
            Když Jarvan dosáhl náležitého věku, udělil mu jeho otec čestnou hodnost generála. Sice se nepředpokládalo, že
            by následník trůnu musel osobně vyjíždět na bojiště, Jarvan byl však odhodlán prokázat své schopnosti, ať už s
            královým požehnáním, nebo bez něj. O země za Argentskými horami se už dávno vedly sváry s noxijskou říší, což
            způsobilo, že v tamním pohraničí neplatily téměř žádné zákony a skupiny cizích nájezdníků ohrožovaly mnohé
            spojence Demacie. Princ se zavázal vrátit do této oblasti pořádek. Před mnoha lety, během prvních střetů, k
            nimž s Noxijci na jihu došlo, zabil jeden z nich Jarvanova prapraděda. Konečně nadešel čas se za tu urážku
            pomstít.
            Jarvanovo vojsko slavilo jedno vítězství za druhým… ovšem krvavé lázně, jichž byl princ v místních osadách
            svědkem, na něj těžce dolehly. Když se doslechl o pádu Truchlivých bran, rozhodl se vyrazit na noxijské území,
            byť se jej od toho jeho pobočníci snažili odradit.
            Jeho pluky se tím nevyhnutelně příliš roztáhly, a než se Jarvan vůbec stačil dostat do Trevale, noxijské
            válečné oddíly jej obklíčily a porazily. Princ a další, kterým se podařilo přežít, se odmítli vzdát a uprchli do lesů, kde je několik dní naháněli
            nepřátelští průzkumníci. Když Jarvana nakonec zasáhl do boku šíp, svalil se do stínu vyvráceného stromu a
            chvílemi upadával do bezvědomí. Byl zoufalý. Zklamal svou rodinu, své království i své bratry ve zbrani.
        </p>
      </div>
      <div class="col-xs-12 col-md-6 col-lg-4">
        <p class="v h">
            Bezpochyby by toho dne zemřel, kdyby se tam nezjevila Shyvana.
            Tato podivná žena s fialovou pokožkou odnesla Jarvana zpět až do Demacie, do starého hradu ve Střízlíkovicích,
            kde se pak během jeho zotavování prokázala být laskavou a cennou společnicí. Velitele posádky nejprve vyváděl
            z míry její cizokrajný vzhled, nemohl však popřít, jak nedocenitelnou službu trůnu záchranou Jarvanova života
            učinila.
            Naneštěstí i sama Shyvana unikala pronásledování – v patách jí letěl příšerný živelný drak Yvva. Když hradní
            stráž tu bestii na horizontu zahlédla, Jarvan v tom spatřil příležitost očistit své jméno. Zatímco se Shyvana
            ve své polodračí podobě připravovala na střet s protivníkem v oblacích, princ odkulhal z postele, aby svolal
            posádku k obraně a posílil hradby. Sevřel své kopí a přísahal, že buď se vrátí do Velkého Města s Yvvinou
            hlavou, nebo vůbec ne.
            Bitva byla rychlá a krvavá. Když muži utíkali strachy ze svých pozic, byl to Jarvan, kdo jim opět dodával
            odvahu. Když byli zraněni, byl to Jarvan, kdo k nim posílal léčitele, aby jim pomohli. Shyvana nakonec
            zákeřnou bestii porazila, obrana však vydržela nápor jen díky princovým vůdcovským schopnostem. Tehdy Jarvan
            pochopil, v čem spočívá pravá síla demacijského lidu – ve schopnosti stát při sobě při obraně vlasti bez
            ohledu na vzájemné rozdíly a pochybnosti. Slíbil Shyvaně, že se pro ni v jeho osobní gardě vždy najde místo,
            bude-li o to mít sama zájem.
            S dračí lebkou ve vleku a s Shyvanou po svém boku se Jarvan triumfálně vrátil k otcovu dvoru. Král sice
            radostí z návratu svého syna nebyl schopen slova, ovšem někteří ze shromážděných šlechticů tiše reptali, zda
            je moudré, aby takovýto tvor dlel v princově blízkosti… natož aby sloužil jako jeden z jeho ochránců.
            Navzdory těmto těžkostem se Jarvan rozhodl dál plnit své vojenské povinnosti, začal však hrát klíčovou roli i
            ve státnických záležitostech přesahujících otázku obrany říše. Teď, když se jeho přítel Garen stal kapitánem
            elitní Neohrožené gardy a na krále začala doléhat tíže roků, musí princ udělat vše pro to, aby byl připraven
            jednoho dne zdědit trůn a být korunován králem Jarvanem IV. Demacijským.
        </p>
      </div>
    </div>
  </section>
  <br>
  <div class="col-12 border-top border-bottom b tz0 jarvan p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Bílá, Černá a Červená</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Generál Miesar posunul přes mapu slonovinový kužel. Jednoduchost té bílé figurky přiváděla Jarvana v úžas.
          Žádná hlava, žádné rysy, které by naznačovaly obličej. Prostě jen obyčejný zaoblený tvar, neutrální a
          nevýrazný, který ani v nejmenším nepřipomínal stovku demacijských vojáků, jež představoval.
          „Když se svými rytíři teď vyrazíme na jih, můžeme napadnout argoty ještě dřív, než se dostanou do Sudoslat,“
          řekla generálka Ibell, podsaditá žena s přísným výrazem v očích.
          „Argotové jsou nejsilnější v rojích,“ odvětil generál Miesar, zatímco pochodoval po stanu sem a tam.
          „Spoléhají se na to, že přímé útoky odrazí tak, že získají nad nepřítelem převahu v počtu. Pokud je nedokážeme
          rozdělit, pobijí nás mnohem dřív, než se dostaneme k jejich královně.“
          Jarvan poodešel k okraji stanu, poodhrnul látku a díval se přes údolí. Ta vyhlídka by se mu za jiných
          okolností líbila – v ranním světle se bujná krajina třpytila rosou a vesnice Sudoslaty z dálky vypadala
          poklidně. Ale na obzoru se tyčil děsivý šedý tvar burácející hordy.
          Argotové nebyli nijak ohromní tvorové; boj s jedním by byl docela snadný, ale ve větším počtu podléhali
          nadřazené vůli královny, takže se dokázali pohybovat a bojovat jako jeden krutý celek. Tenhle roj byl větší
          než kterýkoliv, který kdy Jarvan viděl.
          Miesar si z čela otřel pot. „Dorazí do dnešního večera?“
          „Dřív,“ řekla Ibell. „Máme hodinu, možná dvě, když budeme mít štěstí, než argotové Sudoslaty přemůžou.“
          Jarvan se otočil zpátky k mapě. Deset ebenových kuželů představujících argoty stálo na vnějších hranicích
        </p>
      </div>
      <div class="col-md-6 col-sm-12">
        <p class="v h text-center p-4">
          Sudoslat a zastiňovalo jediný demacijský kužel. Královna byla označena malou figurkou z rudého jaspisu a
          nacházela se přímo v srdci ebenové masy.
          „Případný výpad by se musel probojovat stovkami argotů, aby se k ní vůbec dostal,“ řekl Jarvan a poukázal na
          červený kámen. „Co navrhujete?“
          Miesar přestal popocházet. „Obávám se, že se vám to nebude líbit, můj pane, ale mohli bychom se stáhnout.
          Vzdát se Sudoslat. Vrátit se nazítří s tolika vojáky, abychom se dokázali hordou prosekat a královnu zabít.“
          „To máme přenechat Sudoslaty argotům?“ zeptala se Ibell. „To pro ty lidi znamená rozsudek smrti. Budou
          přemoženi během pár hodin.“
          Jarvan na bílé a černé kameny zíral tak dlouho, dokud mu v mysli nezačaly splývat. Viděl jen ten červený kámen
          královny.
          Ibell pozvedla obočí. „Vidíte něco?“
          „Zoufalý plán,“ odpověděl Jarvan, „ale nic jiného nemáme. Ukryjeme své nejlítější bojovníky v Sudoslatech a
          přichystáme léčku. Když jich bude tak málo, nebudou náš útok čekat. Pak, až bude královna na dosah, udeříme
          rychle a tvrdě. Když zemře, jednota roje se rozpadne.“
          „Doprostřed argotů, můj pane?“ řekl Miesar. „I to může být rozsudek smrti.“
          „Ale Sudoslaty budou mít aspoň šanci přežít,“ řekla Ibell.
          „Žádný plán není bez rizika,“ řekl Jarvan. „Povedu jen ty, kteří budou ochotní se ke mně přidat, a zaútočíme
          teprve tehdy, až naše naděje na vítězství bude největší. Budeme vyčkávat, dokud se k nám nepřiblíží oko bouře,
          a pak udeříme zevnitř. Až bude královna mrtvá, bude nám stačit už jen prosekat se ven.“
          Ibell na mapě posunula jediný slonovinový kužel k vesnici, pak přesunula kruh ebenových kamenů tak, že
          Sudoslaty zcela překrývaly. Uprostřed toho všeho stála jaspisová královna. Jediným cvrnknutím prstu rudý kámen
          překotila. Poté přesunula dva další bílé kužely tak, aby se přidaly k boji.
          „To je náš plán,“ řekl Jarvan. „Ibell a Miesare, vy se svými vojáky povedete druhou vlnu.“
          „Ano,“ řekl Miesar.
          „A vy, můj pane?“ zeptala se Ibell. „Kde budete vy?“
          „Já se vydám na lov královny,“ odpověděl Jarvan.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>