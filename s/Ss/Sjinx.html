<!doctype html>
<html lang="cs">

<head>
  <title>League of Legends - Jinx</title>
  <meta name="description" content="League of Legends - Příběh postavy Jinx">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/jinx.jpg" alt="Jinx">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../jinx.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">JINX</h1>
  <img class="card-img-top or" src="../../img/header.png" alt="header">
  <h2 class="text-center karta">UTRŽENÁ ZE ŘETĚZU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Jinx, maniakální a impulzivní zločinec ze Zaunu, celý život páchá spoušť bez ohledu na následky. Díky svému
          arzenálu smrtících zbraní dokáže způsobit ty nejsilnější výbuchy a nejhlasitější otřesy, které v jejích
          šlépějích zanechávají zmatek a paniku. Jinx nesnáší nudu, a ať už kráčí kamkoliv, mileráda s sebou přináší
          vlastní chaotické pandemonium.
          Nikdo přesně neví, odkud Jinx pochází, ale vyrojilo se kolem ní mnoho městský legend a lidových příběhů. Podle
          některých je to mladičká členka gangů, která se zapletla se špatnými lidmi a buď má trauma z toho, že zabila o
          jednoho člověka víc, než by měla, nebo ji nějaký nepřítel až příliš mučil, případně ji prostě dohnaly k
          šílenství výpary z Jímky. Pár starousedlíků si v Zaunu pamatuje mladou dívku, která by mohla odpovídat Jinxině
          popisu, ale ta dívka, o které mluví, je na hony vzdálená té, která se stala zkázou Piltoveru. Tato dívka byla
          milá a nevinná, měla velkolepé nápady, které se jí do hlavy ani pořádně nevešly a vždycky skončily špatně.
          Někteří si dokonce šeptají, že Jinx ani není člověk, že je to nějaký druh mstivého ducha chaosu, který přišel
          rozpoutat peklo v Piltoveru, aby se pomstil za tisíce lidí, kteří zahynuli, když se Zaun propadl do země.
          Jinx se poprvé objevila jedné Noci rošťáků, což byla jakž takž tolerovaná každoroční tradice, kdy mladiství
          kluci a děvčata po celém Piltoveru vyváděli neplechu svým rodinám a sousedům. Jinx se této příležitosti
          chopila a rozpoutala své první zločinecké řádění, kterých pak následovala celá řada; mosty byly zatarasené
          prchajícím dobytkem, který se dostal ze zvěřince hraběnky Mei, řadu ulic uzavřela vlna výbuchů, kvůli kterým
          byly neprůjezdné, a všechny cedule na ulicích byly přemístěny na jiná místa. Jinx se povedlo rozšířit chaos v
          ulicích a zastavit tep života. Byl to dobrý den.
        </p>
      </div>
      <div class="col-xs-12 col-md-6 col-lg-4">
        <p class="v h">
          Strážníci její zločiny připisovaly chemosyčáckým gangům a pochytali desítky známých výtržníků, které pak
          poslali zpátky dolů do Zaunu. To, že zásluhy za její šílené pletichy získal někdo jiný, se Jinx vůbec
          nezamlouvalo, a tak si dávala pozor na to, aby se na každém dalším místě zločinu ukázala osobně. Městem
          kolovala hlášení o záhadné zaunské dívce s modrýma očima, ale zkazky o tom, jak u sebe nosí chemotechnické
          výbušniny, raketomet se žraločí hlavní a opakovačku, byly označeny za směšné. Jak by přeci mohl nějaký zaunský
          chemosyčák přijít k takovým smrtícím zbraním?
          Zločinecké řádění nabíralo na šílenosti, dokud Jinx neodpálila řadu výbušnin po celém městě najednou. Mnoho
          uměleckých staveb, které ve městě postavily piltoverské klany, byly zničeny rozsáhlým požárem, který žhnoucí
          pyrotechnikou ozařoval nebesa až do úsvitu. Kvůli pozdní hodině nebyl nikdo zraněn, ale vůdce mnohých klanů
          popadl vztek, když svá velká díla viděli v troskách.
          Jinxina vlna zločinu pokračovala celé týdny a pokusy strážců chytit ji vyšly pokaždé vniveč. Místa svých
          zločinů označovala hanlivými graffiti a posměšnými poznámkami na adresu nejnovějšího spojence Piltoveru v boji
          proti zločinu – strážkyně pořádku Vi. Tyto křiklavě růžové malůvky konečně prozradily jméno této nejnovější
          piltoverské potížistky: Jinx.
          S každým dalším odvážným zločinem byla Jinx ještě legendárnější a lidé v Zaunu se rozdělili na dva tábory
          podle toho, jestli je to hrdinka kvůli tomu, že to dává Pilťákům sežrat, anebo je to nebezpečný šílenec, který
          do dolního města přitáhne celou armádu strážníků. Tento okamžik se ještě přiblížil, když Jinx sabotovala
          Sluneční bránu a zdržela lodě o několik hodin – vládnoucí městské klany tak kvůli ušlému zisku přišly o značné
          částky.Jelikož Jinx přesně věděla, za které páky zatáhnout, představovala výzvu, kterou už nebylo možné
          ignorovat –
          byla hrozbou pro piltoverské peníze. Na zdi Zatměných trezorů, jedné z nejzabezpečenějších piltoverských
          pokladnic, namalovala karikaturu strážkyně pořádku Vi a přidala podrobnosti o tom, kdy přesně měla v úmyslu
          trezory vyloupit.
        </p>
      </div>
      <div class="col-xs-12 col-md-6 col-lg-4">
        <p class="v h">
          V následujících týdnech, které vedly k plánovanému datu Jinxina vloupání, obestřel Piltover i Zaun neklidný
          pocit očekávání. Mnozí pochybovali o tom, že se Jinx odváží ukázat a riskovat téměř jisté dopadení. Když
          nadešel den vloupání, Vi, Caitlyn a strážci nehodlali ponechat nic náhodě a kolem pokladnice na Jinx
          nastražili past. Ve stanovenou hodinu odbily zvony na věži, ale nic se nestalo. Zdálo se, že Jinx opustila
          odvaha, ale ta byla před svými rádoby vězniteli o krok napřed.
          Jinx, nehledě na zdánlivou bezhlavost svých činů, měla plán, který byl uveden do chodu už před několika dny.
          Ukryla se v upravené bedně na mince u Celních věží Sluneční brány a nechala se doručit do trezorů už před
          dvěma dny. Jinx už byla uvnitř a dokonce už v trezorech řádila: nechávala na zlacených stěnách své
          charakteristické růžové značky, houpala se na lustrech a do každé bezpečnostní schránky nachystala výbušné
          překvapení.
          Když Vi zaslechla tu změť zvuků zevnitř, došlo jí, co se děje, takže vtrhla do budovy nehledě na Caitlynin
          příkaz, aby tam šli jako tým. Bitva, kterou spolu svedly, nadělala z pokladnice kůlničku na dříví – tak silné
          byly výbuchy a otřesy. Nakonec se Jinx a Vi střetly v tom nejhlouběji umístěném a nejzabezpečenějším trezoru.
          Nikdo neví, co se mezi nimi událo, protože Vi Jinx pronásledovala daleko před ostatními. Když byly spolu obě
          dvě uvězněné v podzemí, Jinx vystřelila své rakety do stropu trezoru a celá budova se zřítila. Strážci v
          horních patrech pokladnice stihli uniknout dřív, než se budova srovnala se zemí, ale Vi byla lapená uvnitř.
          Jen díky tomu, že se schovala do té samé schránky, díky které se Jinx vloupala dovnitř, se dokázala vyhnout
          smrti rozdrcením. Nakonec se prodrala z trosek ven a na okamžik ji napadlo, jestli Jinx neleží mrtvá někde v
          rozvalinách – načež mezi sutinami uviděla poslední značku, poslední urážku, která Vi vyzývala, aby ji chytla.
          Po oné modrovlasé buřičce nebylo nikde ani stopy, a aby toho nebylo málo, z trezorů nezmizela jediná mince.
          Jinx dodnes zůstává na svobodě a nikdy nepřestala být trnem v oku Piltoveru. Její činy inspirovaly několik
          napodobitelů z řad zaunských chemosyčáckých gangů a také několik satirických divadelních her a přísloví, jež
          se rychle šířily po obou městech. O co jí vlastně jde (a proč se tak posedle zaměřuje na Vi), zůstává záhadou,
          ale jedna věc je jistá: její zločiny pokračují a čím dál víc nabírají na troufalosti.
        </p>
      </div>
    </div>
  </section>
  <br>
  <div class="col-12 border-top border-bottom b tz0 jinx p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Bombastická svatba</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Jinx nesnášela spodničky.
          Korzety taky neměla nijak v lásce, ale křenila se při pomyšlení, jak dobře u těchto kradených šatů dokázala
          využít to volné místo dole. Své dlouhé modré copy měla schované pod směšným opeřeným čepcem, nejnovějším
          výstřelkem piltoverské módy. Jinx si vykračovala mezi svatebčany, strojeně se usmívala a snažila se nekřičet
          na ty lidi s mrtvolnýma očima kolem sebe. Stálo jí to pořádnou námahu, aby každého z nich nepopadla a
          nezatřásla s ním, aby jej probudila.
          Jinx se sem na rozhlednu na střeše sídla hraběte Sandvika přišla výbušně vyřádit, ale když si všimla, že se
          tady koná svatba... inu, takovou příležitosti k neplechám si přece nemohla nechat ujít. Hrabě rozhodně
          nešetřil a své dceři vystrojil okázale velkolepou veselku. Byla tady smetánka Piltoveru: hlavy významných
          klanů, uznávaní magitechničtí vynálezci a jakýmsi pochybným způsobem si dokázal opatřit pozvánku i tlustý
          Nicodemus. Ve své slavnostní uniformě vypadal policejní prefekt jako přehnaně vycpaný poro: hruď se mu dmula a
          očima jako korálky sjížděl stůl s občerstvením. Nad hlavami svatebčanů se linula hudba od malého orchestru,
          tak pomalá a rozvláčná, až se Jinx chtělo zívat. Raději by dala přednost nějaké lidové zaunské odrhovačce, při
          které by si mohla skočit pořádně od podlahy, až by se jí točila hlava.
          Magilumeny vybavené otočnými zoetropy a podivně zakřivenými čočkami promítaly na podlahu přízračné tanečníky,
          kteří se točili k nesmírné radosti smějících se dětí, které nikdy nepoznaly ani okamžik hladu, bolesti či
          ztráty. Davem se pohybovali mimové a salonní kouzelníci, kteří pomocí svých hbitých prstů oblažovali hosty
          karetními triky. Jinx už viděla lepší. Kdyby kterýkoliv z těchto rádoby bavičů viděl, co dovedou zátopníci z
          Pomezních tržišť, začal by se bát o svůj výdělek – doslova.
          Na dubem obložených stěnách vykládaných geometrickými měděnými řezbami visely obrazy piltoverských hlavounů.
          Muži a ženy z těchto podobizen shlíželi na lidi pod sebou s výrazem povýšeneckého opovržení. Jinx vyplázla
          jazyk na každého z nich, kolem kterého prošla, a zubila se, když se s nesouhlasným pomlaskáváním odvraceli.
          Okna vykládaná barevným sklem obohacovala mozaikovou podlahu o duhové barvy a Jinx vesele skákala přes všechny
          světlé čtverce směrem ke stolu, na kterém bylo navršeno tolik jídla, že by to zasytilo stovku zaunských rodin
          na celý měsíc.
          Kolem ní prošel livrejovaný sluha se stříbrným podnosem plným vroubkovaných sklínek s čímsi zlatavým a
          perlivým. Vzala si do každé ruky jednu a se širokým úsměvem se otočila kolem dokola. Odlétající pěna
          poskvrnila záda šatů a kabátů okolních hostů a Jinx se zachichotala.
          „Tak do dna,“ řekla a vyklopila do sebe zbytek skleniček.
          Nemotorně se ohnula a postavila skleničky na mozaikovou podlahu, přímo do cesty blížícím se tanečníkům, načež
          vykrkala úvodní sloky písně „Vi je nána pitomá“, kterou právě teď složila. Skupinky dam z vyšší společnosti se
          otočily, aby se pohrdlivě ušklíbly nad její sprostotou, a Jinx si s vypoulenýma očima zakryla ústa v
          předstíraných rozpacích. „Omlouvám se, to jsem udělala nechtěně schválně.“
          Přiskočila k dalšímu číšníkovi a dopřála si pár podivně vyhlížejících rybovitých věcí z talíře, který nesl.
          Hodila je do vzduchu a snažila se aspoň jednu z nich chytit do pusy. Pár jich spadlo do jejího dmoucího se
          výstřihu a ona je vytáhla s veselým výrazem jímkaře, který v blátě našel něco lesklého.
          „Vy jste si myslely, že mi utečete, rybky rybičky!“ řekla a na každé sousto zahrozila prstem. „Tak to jste
          teda na omylu.“
        </p>
      </div>
      <div class="col-md-6 col-sm-12">
        <p class="v h text-center p-4">
            Jinx si nacpala jídlo do pusy a upravila si šaty. Nebyla zvyklá na to, že toho nahoře má tolik, a potlačila
            uchechtnutí, když si vzpomněla na to, co má nacpaného tam dole. Chloupky vzadu na krku se jí naježily a ona
            vzhlédla a spatřila muže, jak na ni zírá z rohu komnaty. Vypadal hezky, i když tak trochu upjatě, a na sobě
            měl pěkné společenské šaty, ale bylo tak strašně očividné, že je to strážník, že klidně mohl mít kolem krku
            cedulku. Otočila se a vmísila se hlouběji do zástupu hostí, kterých byla plná místnost.
            Dostala se ke stolu s občerstvením a obdivně hvízdla, když spatřila ten obrovitánský svatební dort; mistrovské
            dílo s polevou z růžového fondánu ozdobené šlehačkou a nitkami karamelu. Napodobenina Techmaturgické věže z
            piškotu, marmelády a sladkého těsta. Jinx natáhla ruku, vzala naběračku z mísy s punčem a vyhloubila do
            piškotu velkou díru. Obsah naběračky shodila na podlahu, olízla ji a hodila ji zpátky na stůl. Všimla si, jak
            se na ni pár hostů divně dívá, a obnažila své zuby tím nejlepším šíleným úsměvem, jakého byla schopná. Možná
            si mysleli, že je blázen. Možná měli pravdu.
            Jinx pokrčila rameny. Nezájem.
            Sáhla si do výstřihu a vytáhla čtyři chroustače. Tři z nich nacpala hluboko do díry, kterou udělala do dortu,
            a tu další hodila do mísy s punčem.
            Jinx se procházela podél stolu, vytáhla ještě dva chroustače a umístila je na pár dalších pokrmů. Jedna
            putovala do měděné polévkové mísy a ta druhá nahradila jablko v rypáku pečeného selete. Šaty teď měla mnohem
            volnější, jelikož jí nahoře nepřekážela dodatečná zátěž, a když Jinx rozepnula postranní zip, všimla si toho
            dobře vypadajícího muže, kterého označila jako strážníka, jak si to skrz hosty míří rovnou k ní.
            „Bylo na čase,“ pronesla, když si všimla, jak se k ní stahují čtyři další přestrojení strážníci – tři ženy a
            jeden muž. „Jé, a ty sis přivedl kamarády!“
            Jinx si sáhla na bedra a zatáhla za uzel, který upínal spodničku kolem jejího štíhlého pasu. Spodní část
            jejích šatů se svezla na podlahu, jak z ní spadl korzet, a to za udiveného lapání po dechu přítomných mužů a
            žen.
            Jinx, která náhle stála ve svých růžových přiléhavých kalhotách, municí napěchovaných kraťasech a vestě, si
            strhla čepec a potřásla hlavou, aby si rozpustila vlasy. Sáhla dolů, vytáhla Rakeťák zpod šatů, kam si ho
            schovala, a pozvedla zbraň k ramenům.
            „Hej, lidičky!“ zvolala, přičemž skočila na stůl s občerstvením a vytáhla z pouzdra na stehně Práskače.
            „Doufám, že máte hlad...“
            Jinx se otočila na podpatku a vystřelila praskavým výbojem energie po chroustači v selecí tlamě.
            „Protože pro tohle žrádlo stojí za to umřít!“
            Chroustač vybuchl a pokryl okolní hosty cáry spáleného masa a tuku. Následoval řetězec výbuchů. Polévková mísa
            vyletěla do povětří a pokropila spoustu hostů horkým hovězím vývarem. Hned nato vybuchla mísa s punčem a pak
            přišel hlavní hřeb výbuchů: svatební dort.
            Ty tři chroustače uvnitř vybuchly najednou a mohutná cukrovinka vyletěla do vzduchu jako raketa. Dostala se
            skoro až ke stropu s vitrážovým sklem, než začala klesat a spadla střemhlav zpět na podlahu. Když obří dort po
            dopadu explodoval a kousky fondánu létaly na všechny strany, hosté začali prchat. S křikem utíkali od výbuchů,
            jenže jim to po mazlavém krému a syčícím punči klouzalo, takže padali jeden přes druhého.
            „Jako fakt, lidi,“ řekla Jinx, která si z tváře odfoukla zatoulaný pramen modrých vlasů. „Křikem nic
            nespravíte.“
            Seskočila z poničeného stolu s občerstvením a vypálila z Rakeťáku raketu, která vyrazila nejbližší okno. Kolem
            ní zasvištěly šipky z ručních kuší a zabodly se do zdí, ale Jinx se smála a proskočila rozbitým okenním rámem,
            takže přistála v zahradě za domem. Překulila se opět na nohy a zastavila se. Únikovou cestu měla tak nějak
            naplánovanou, ale když se podívala směrem ke vchodu do Sandvikova sídla, uviděla nablýskaný cyklo-prsten,
            který vypadal, že ukrást ho by mohla být náramná legrace.
            „Tak tohle musím zkusit...“
            Hodila si Rakeťák přes rameno a loktem odstrčila skupinu zírajících Sandvikových pěšáků z cesty, načež se
            usadila v ručně vyšívaném koženém sedle.
            „Tak jak se ta věc startuje?“ řekla a zírala na nepřebernou řadu slonovinových čudlíků, mosazí lemovaných
            ciferníků a drahokamům podobných tlačítek na ovládacím panelu před sebou.„Je čas na metodu pokus-omyl!“
            Jinx zatáhla za nejbližší páku a stiskla to největší a nejčervenější tlačítko, které viděla. Stroj pod ní
            začal pulzovat a čím dál víc skučet a bzučet narůstající silou. Kolem vnějších okrajů širokého kotouče se
            rozlilo modré světlo, zrovna když se rozrazily hlavní dveře sídla. Přísné hlasy na ni volaly, ať přestane. No
            to určitě! Stabilizační vzpěry se stáhly do lesklého rámu a Jinx výskala šílenou radostí, když gyro-disk
            vystřelil ze sídla jako super mega smrtící raketa.
            „Nashle!“ zvolala přes rameno. „Žůžovej večírek!“
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>