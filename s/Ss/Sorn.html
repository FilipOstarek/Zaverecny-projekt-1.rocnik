<!doctype html>
<html lang="cs">

<head>
  <title>League of Legends - Ornn</title>
  <meta name="description" content="League of Legends - Příběh postavy Ornn">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/orn.jpg" alt="ornn">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../orn.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ORNN</h1>
  <img class="card-img-top or" src="../../img/header.png" alt="header">
  <h2 class="text-center karta">OHEŇ POD HOROU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Ornn je freljordský polobůh kovářství a řemeslnictví. Pracuje o samotě v obrovské kovárně, kterou si vykoval z
          lávových jeskyní pod sopkou jménem Krbdům. Tam přikládá pod bublajícími kotly s roztavenými kameny, čistí rudu
          a vyrábí předměty nevýslovné kvality. Když ostatní božstva – zejména Volibear – sestoupí na zem a pletou se do
          záležitostí smrtelníků, Ornn povstane, aby tyto neuvážené bytosti odkázal do patřičných mezí, a to buď svým
          kladivem, či ohnivou silou samotných hor.
          Ornn si víc než kterýkoliv zástupce svého druhu váží soukromí, samoty a soustředění. Pod spící sopkou, na
          které jsou patrné jizvy po nějaké pradávné erupci, pracuje celé dny a noci a vyrábí to, po čem jeho srdce
          zrovna touží. Výsledkem jsou nástroje nedozírné ceny určené k legendárním skutkům – těch pár šťastlivců, kteří
          na tyto relikvie narazili, se podivovalo nad jejich nesmírně vysokou kvalitou. Někteří tvrdí, že Ornn před
          ý zbytek Runeterry – bude během nadcházejících válek i bezprostředně po nich
          potřebovat dobrého kováře.
        </p>
      </div>
      <div class="col-xs-12 col-md-6 col-lg-4">
        <p class="v h">
          několika tisíci lety stvořil Braumův štít, který zůstává stejně tak odolný jako v den, kdy byl vyroben. Nikdo
          to však neví jistě, protože nikdo nedokáže kovářského boha najít, aby se ho zeptal.
          O Ornnovi se kdysi povídalo napříč celým krajem, který časem dostal jméno Freljord. Téměř všechny legendy o
          něm však z historie vymazali jeho nepřátelé či pomalý tok času – nyní je známo jen několik málo jeho skutků, o
          nichž si vyprávějí kmeny, které mohou svůj původ vystopovat až do zapomenutého společenství kovářů, stavitelů
          a pivovarníků. Tento dávno ztracený lid se nazýval Krbovci a byli to učni, kteří pocházeli ze všech koutů
          světa a shromažďovali se na svazích Krbdomu, aby následovali Ornnova příkladu.
          Navzdory jejich nápodobnému uctívání se Ornn za jejich patrona nikdy nepovažoval. Nanejvýš mírně pokýval
          hlavou či se zamračil, když mu předvedli své dílo, ale Krbovci se s tím spokojili a byli odhodlaní své řemeslo
          zdokonalovat. Díky tomu začali vyrábět ty nejúžasnější nástroje, navrhovat ty nejodolnější stavby a vařit to

        </p>
      </div>
      <div class="col-xs-12 col-md-6 col-lg-4">
        <p class="v h">
          nejlahodnější pivo, jaké svět kdy poznal. Ornn v tajnosti schvaloval vytrvalost Krbovců a to, že se chtěli
          neustále zlepšovat.
          Ale jedné katastrofické noci bylo vše, co vytvořili, zničeno, když se Ornn na vrcholku hory pustil do boje se
          svým bratrem Volibearem, a to z důvodů, které byly nad chápání běžných smrtelníků. Následně došlo k bouři plné
          ohně a popela a blesků, která byla tak strašlivě ničivá, že byla vidět i na deset obzorů. Když se prach
          usadil, z Krbdomu zbyl kouřící kráter a z Krbovců jen roztroušené kosti a prach.
          Přestože by to Ornn nikdy nepřiznal, hluboce ho to zasáhlo. Díky Krbovcům zahlédl dechberoucí potenciál
          smrtelníků, ale to vše bylo ztraceno kvůli nevybíravému hněvu nesmrtelných. Přemožen vinou se uchýlil do své
          kovárny a ponořil se do práce na celé věky.
          Nyní cítí, že svět dospěl na pomezí nové éry. Někteří z jeho sourozenců opět nabyli fyzické podoby a kulty
          jejich stoupenců jsou čím dál neklidnější a agresivnější. Samotný Freljord je roztříštěný a bez vůdce a ve
          stínech číhají prastaré hrůzy, které čekají na svou příležitost, aby udeřily. Blíží se velká změna.
          Ornn ví, že Freljord – a cel
        </p>
      </div>
    </div>
  </section>
  <br>
  <div class="col-12 border-top border-bottom b tz0 orn p-4">
    <p class=" uprostred1">Povídka</p>
      <img class="card-img-top or" src="../../img/header.png" alt="header">
    <h3 class="card-text  uprostred1">Hlas z krbu</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Nikdo nevěděl, kdo ten oheň zapálil, ale sloup kouře jsme viděli i z dálky.
          Spár zimy náš kmen vyhnal na sever, kde byl kraj tak krutý, že se i naše válečná matka Olgavanna celou noc
          třásla. Během druhé noci uhynulo naše stádo soboňů. Alespoň jsme měli třetí noc co jíst.
          Ale když jsme šplhali na horu bez vrcholu, byla i tahle hostina pouhou vzpomínkou. Beznohý Kriek jí říkal
          „Půlhora starého Ornna.“ Náš šaman už přišel o rozum, ale Olgavanna nám nařídila, abychom toho blázna nesli.
          Přesvědčil ji totiž, že klíč k našemu přežití leží u zdroje onoho záhadného kouře. Zbytek však věřil, že
          pochodujeme na svou smrt.
          Svahy půlhory představovaly zmučenou krajinu z černého kamene. Nalezli jsme trosky zapomenutého města, které
          nebylo na žádné mapě – nyní z něj zbývalo jen bludiště ohořelých základů. Kriek, který si hověl na Boarinových
          ramenou, trval na tom, že se kdysi jmenovalo Krbdům.
          Temná oblaka na východě ozařovaly blesky a ve větru byl cítit pach vlhké srsti a sladkého rozkladu. Naši
          průzkumníci se nevrátili. Všichni jsme věděli, co to znamená, ale nikdo z nás nechtěl pronést slovo
          „Medvědovci“ nahlas.
          Šplhali jsme, dokud jsme nestanuli na okraji obrovského kráteru. Pak Kriek uviděl ten oheň. Což bylo divné,
          protože Beznohý Kriek byl navíc také slepý.
          Uprostřed kotliny byl zdroj onoho kouře, který stoupal až do nebes. Olgavanna se domnívala, že příkré stěny
          kráteru nám alespoň poskytnou ochranu před kvílícím větrem, a tak jsme sestoupili do toho, co nejspíš bude
          naším hrobem. Doutnající krajina byla obtížně prostupná, ale zastavit se byť jen na chvíli by znamenalo
          sklonit hlavu a přijmout smrt.
          A pak jsme uviděli tu výheň. Ta klenutá stavba byla to jediné, co vypadalo, že to někdo ručně vyrobil. Měla
          podobu velké beraní hlavy a mezi hladkými dlažebními kameny prorůstaly trsy psárky. V beraní tlamě byl plamen
          tak jasný, že bychom ho viděli i se zavřenýma očima.
          Schoulili jsme se kolem něj, abychom se ohřáli, a Olgavanna zatím vyložila plány na náš poslední boj. Bylo
          lepší zemřít na nohou než schoulený zimou. Většina z nás byli farmáři, zedníci a opraváři a jen málokterý se
          mohl bojovými dovednostmi rovnat ostatním kmenům. Pečovali jsme o své starší, o nemocné i o děti. Nyní jsme
          byli daleko od pomoci Avarosanů – ale válka dychtí jen po krvi a kostech.
          Proti Spáru zimy bychom ještě měli jakouž takouž šanci. Ale kdyby jako první zaútočili Medvědovci, naše obrana
          by byla tragicky krátká. Ta odporná legie napůl medvědích ohavností by nás doslova smetla.

          A brzy nato jsme zaslechli jejich sílící bojové vrčení, doprovázené dusotem jejich kroků. Cítili jsme jejich
          pach. Po úbočí jich slézaly celé stovky, jako stíny kroutící se po čedičových svazích. Z nosítek jsme nadělali
          kopí a nože jsme si nabrousili o pazourky. Starším a zraněným jsme chtěli dopřát Oveččin obřad a my ostatní
          bychom si zatančili s Vlkem. Do rána by bývalo bylo po všem.
          Nikdo neviděl, kdo rozdmýchal oheň, ale ten se rozhořel tak silně, až jsme museli ustoupit. Pak výheň
          promluvila, její hlas zněl, jako když praskají klády.
          „Volibear se blíží,“ řekla. „Schovejte se. Hned.“
        </p>
      </div>
      <div class="col-md-6 col-sm-12">
        <p class="v h text-center p-4">
          „Není kam,“ odpověděla Olgavanna ohni ve výhni. Netušili jsme, čí přítomnost nás obklopuje. „Nepřátelé jsou
          nám v patách. Medvědovci nás obklíčili.“
          „Medvědovce...“ a výheň při těchto slovech vzplála ještě víc, „...zastavím. Ty ostatní potíže si vyřešte
          sami.“ Psárka chytla plamenem. Dlažební kameny zrudly žárem kolem okrajů a posléze i uprostřed. Z puklin
          syčela pára.
          Někteří odhodili svůj oděv, aby si ulevili od neustále stoupající teploty. Jiní omdleli. Další vlna
          spalujícího tepla nás všechny srazila na kolena a přiměla nás lapat po vzduchu. „Nikdy bych nemyslel, že se
          tohohle dne dožiju!“ volal Kriek a ronil slzy štěstí.
          Kámen začal tát, jako by byl z vosku. Zdivo stékalo po základech stavby. Kupolovitá střecha výhně se roztekla
          a propadla se dovnitř, až se zbytek jejího vnějšku slil do rozžhavené kaluže.
          Náhle nás oslepil záblesk oranžového světla, v němž se nakrátko zračila jakoby lidská postava. Pak do vzduchu
          vytryskl gejzír plamene a pod nohama nám tvrdly kapky roztaveného kamene. Tam, kde stávala obří výheň, byla
          nyní obrovitá šelma, jejíž podoba se mihotala ve vlnách horka. A tam stál on, zapomenutá legenda, o které nám
          Kriek vyprávěl – starý Ornn, vysoký jako tři ledové sosny. Prastarý mistr kovářský rychle zchladl do podoby
          srstnaté postavy a z brady mu odkapávala láva, jež mu tvrdla na spleteném vousu. Oči měl jako rozpálené
          uhlíky. V jedné ruce držel kladivo, ve druhé se stejnou lehkostí svíral kovadlinu.
          Srotili jsme se kolem své válečné matky. Olgavanna sevřela Fellswaig, svou sekeru z pravého ledu, a
          přistoupila k Ornnovi. „Pokud jsou Medvědovci tví nepřátelé, budeme bojovat po tvém boku,“ řekla. Pak gestem,
          které se na ledorozenou válečnou matku vůbec nesluší, poklekla a složila svou zbraň k Ornnovým nohám. Pravý
          led Fellswaigu tál a odhalil obyčejnou železobronzovou sekeru, která se skrývala pod ním.
          Ještě nikdy jsem neviděla, jak pravý led taje. Nikdy nikdo neviděl, jak pravý led taje. Přišlo nám moudré
          následovat Olgavannu a rovněž pokleknout.
          Ornn zabručel. „Vstaňte. Klečení je smrt.“ Podíval se na sílící bouři, která nám vířila nad hlavami. „S
          Medvědovci se vypořádám já. Nechoďte za mnou.“
          Odvalil se směrem k postupující hordě, která se hnala kupředu brutální rychlostí. Viděli jsme, jak se jim v
          očích odráží jeho oheň. Boarin starého šamana pozvedl na svých ramenou ještě výš. „Starý Ornn máchá svým
          kladivem, z hor svými údery ková údolí,“ napůl zazpíval ten beznohý blázen.
          Sledovali jsme v němém úžasu, jak onen tvor stanul proti Medvědovcům zcela sám. S mocným řevem udeřil svým
          kladivem do země a k postupující armádě se rozeběhla prasklina, jež se zastavila těsně před jejich předvojem.
          K nebesům vytryskly proudy lávy a síry a na napůl medvědí válečníky pršel ztuhlý oheň.
          Ať už byl Ornn čímkoliv, bojoval pomocí rozpálené krve samotné země.
          Za Medvědovci se ze země vynořily obrovské kusy strusky, které jim odřízly únikovou cestu. Ornn se vrhl
          kupředu a drtil je dalšími údery svého kladiva. I tak ale každý z nich útočil silou deseti nájezdníků.
          Ale poznali jsme, když se Ornn dostal k jejich zadnímu voji, neboť se ozval ohlušující výbuch – strusková zeď
          se roztříštila a Medvědovci létali vzduchem ve zkřivených obloucích hořícího masa a srsti.
          Obloha potemněla popelem. Sloupy kouře stoupaly a srážely se s hrozivými bouřkovými mraky a dým protínaly
          blesky. Svět najednou hrozivě ztichl, když se na bojiště vrhl sám Tisíckrát probodnutý medvěd. Poznali jsme
          jeho příznačnou siluetu: kopí, meče, kly, to vše měl zabodnuté ve hřbetu. Ve šlépějích mu kráčely blesky.
          A smál se.
          Zadunění rohu otřáslo našimi útrobami. Z černých útesů se řinula láva, po svazích stékaly ohnivé řeky, které
          spěchaly k údolní kotlině, až se z nich stala přívalová vlna. Blesky bičovaly útesy a vypalovaly jizvy do
          skály a celý kráter pokryla hustá žíravá mlha. Viděli jsme jen modrobílé záblesky a pekelně karmínové výbuchy,
          které prosvítaly hustou párou. Žár z podzemí pálil podešve našich bot.
          Pak jsme si všimli té řítící se vlny plamene, která se změnila ve velkého běžícího berana. Ornn se na
          roztavenou šelmu vrhl a chytil tu věc, kterou nazýval Volibear, mezi svá ramena a lávového berana.
          Síla výbuchu nás všechny porazila. Beznohého šamana to odhodilo na sto kroků z Boarinových ramenou. Celou tu
          dobu se smál.
          Čekali jsme celou noc, až nás tato velká pohroma pohltí, ale nestalo se tak. Slyšeli jsme jen řev Tisíckrát
          probodnutého medvěda a chrapot linoucí se z ohnivého berana.
          Když se pozdě zrána příkrov kouře rozplynul, všimli jsme si, že svahy kolem nás byly pokryté kusy syčící suti
          a ze země se pod divnými úhly tyčily nepřirozené sloupy ztvrdlého čediče.
          Když nám došlo, co před námi stojí, zachvátila nás hrůza i úžas najednou. Medvědovci byli zamrzlí v kameni a
          tváře měly jako zkamenělé masky plné bolesti.
          Po Ornnovi ani Volibearovi jsme neviděli ani stopy. Ale ani jsme je neměli čas hledat. Lovecké rohy Spáru zimy
          oznamovaly jejich příchod. Sebrali jsme své zbraně a vyškrábali se na nohy. Z našich šatů zbývaly jen ohořelé
          cáry hadrů, ale mráz už nás do kůže nebodal.
          Olgavanniny vlasy zcela ohořely a její svalnatá záda plála žárem. Její sekera kdysi z pravého ledu byla
          železobronzová, obnažená jako my. Olgavanna nikdy nevypadala silněji.
          Krev v nás vřela. Kručelo nám v břiše. Byli jsme popálení a plní puchýřů, nazí a odkrytí. Pomazali jsme si
          hrudi popelem ve tvaru kladiva a na tvář jsme si namalovali beraní rohy.
          Zpívali jsme při vzpomínce na minulou noc a skandovali slova starého bláznivého Krieka.
          Věděli jsme, kdo ten oheň zapálil. A Spár zimy to bude vědět také.
        </p>
      </div>
    </div>
  </section>
  <br>
  <div class="col-12 border-top border-bottom b tz0 orn p-4">
    <p class=" uprostred1">Souhrn příběhů</p>
      <img class="card-img-top or" src="../../img/header.png" alt="header">
    <h3 class="card-text uprostred1">Ztracené příběhy o Ornnovi</h3>
  </div>
  <hr class="tz h p-2">
  <section>
    <h2 class="text-center tz karta">Úvod</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          „Toho zapomenutého boha jsem osobně nikdy neviděla. Tyhle příběhy mi vyprávěla moje bába, ale ani ta
          zapomenutého boha nikdy neviděla – a ani její bába a ani ta její a tak dál na tisíc pokolení nazpátek. Legendy
          o něm přežívají jen u porce pečených ryb kolem praskajících ohňů. Čím hlouběji do minulosti po stopách předků
          půjdeme, tím pravdivější ty příběhy jsou.“
          Unavené tváře dětí se trochu rozjasnily. Na tvářích jim tančí světlo plamenů, ale v očích se jim zračí bolest.
          „Bohové přebývají kolem nás, v nebi, mezi hroudami půdy a za závojem hvězd. Musíme jen usilovat o jejich
          přízeň a vpustit jejich bytí do našich srdcí a skutků. Například na moři bývá tak chladno, že by vám oční
          bulvy mohly zamrznout v důlcích.
        </p>
      </div>
      <div class="col-md-6 col-sm-12">
        <p class="v h text-center p-4">
          No vážně! Ale když si námořníci mažou obličej velrybím tukem a myslí na Tulení sestru, jejíž pravé jméno už
          upadlo v zapomnění, jsou před mrazivým oceánským větrem chráněni.“
          „Jiní, jako třeba Volibear, nechtějí dopustit, aby se legendy o nich vytratily, a proto stále kráčejí po tomto
          světě. Volibear si žádá oběti a vynucuje poslušnost, stejně jako Medvědovci...“
          Všichni už slyšeli ty zkazky o napůl medvědích obludách. Strach děti donutil naklonit se blíž k ohni.
          „No ano, vy drobotino – o tom hromovládci s medvědí kůží vám můžu povyprávět později, ale čím míň se o něm
          mluví, tím líp.“
          Přesně jak to babička říkávala – jak se nakloní k ohni, jsou tví.
          „Tyhle příběhy se točí kolem prvorozeného z těchto bohů...“
        </p>
      </div>
    </div>
  </section>
  <section>
    <h2 class="text-center tz karta">I. Jak se utvářela krajina</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Ornn byl mezi svými sourozenci prvorozený. Skočil do světa a prahnul po boji. To ale nebylo tak snadné. Stromy
          byly tuze slabí protivníci, neboť příliš snadno praskaly. Ledovce pod jeho dotekem tály a utíkaly před ním do
          moře.
          A tak se rozhněval a udeřil do hory. Ta se však nepodvolila. Ornna to potěšilo, takže na přátelskou potyčku
          vyzval samotnou zem.
          Ornn se zemí zápasil, tu ji promáčkl, tamhle zase pohmoždil, a tak utvářel podobu celého Freljordu, jak ho
          známe dnes. Z plání dělal úderem hlavou hory a pěstí zase vytvářel hluboká údolí. Když se Ornn unavil,
          poděkoval zemi za slovutný zápas. Země odpověděla tím, že otevřela ohnivou jámu a ukázala mu své srdce.
        </p>
      </div>
      <div class="col-md-6 col-sm-12">
        <p class="v h text-center p-4">
          Tak se mu dostalo té cti spatřit, že srdce země je jeho vlastním odrazem: byl to ohnivý beran. Země uznala
          Ornnovy zásluhy a propůjčila mu svá tajemství – darovala mu sílu pravěkého ohně, neboť oheň je skutečným
          hybatelem změn.
          Ornn se podíval na krajinu, která byla výsledkem jejich souboje, a přikývl. To by šlo. Poté se Ornn jal
          vyrábět nástroje a zbraně.
          Mí předkové se určitě usmívají, protože v tomto okamžiku začal padat sníh. Děti vyplazují jazyky a jemné
          vločky se jim usazují na kožešinové kapuce.
          „Věděli jste, že na Freljordu vůbec nebýval žádný sníh?“ ptám se jich. Děti se tváří zmateně. „Je to tak. Naše
          kraje byly vždy těmi nejchladnějšími na světě, ale v raných dobách tu byl jen hořký suchý vzduch a nebylo tu
          nic jako bouřkové mraky...“
        </p>
      </div>
    </div>
  </section>
  <section>
    <h2 class="text-center tz karta">II. O původu sněhu</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Bylo to právě v té rané chladné době bez mraků, kdy si Ornn postavil dům. Vybudoval ho z toho nejlepšího
          dřeva. Toto velkolepé obydlí se rozkládalo přes tři údolí. Dokážete si to představit? Když Ornn svou
          majestátní Síň rohů dokončil, zhodnotil své dílo.
          „Líbí,“ řekl. V oněch časech se ještě moc nemluvilo, takže to byla opravdu velká poklona.
          Jeho sestra Anivia se teď ale hněvala. Ornn kvůli stavbě svého domu pokácel její oblíbené stromy, na kterých
          ráda hřadovala. A tak se rozhodla, že mu uštědří lekci.
          Zatímco Ornn spal, vlétla mu do ložnice oknem. Pak ho lechtala pod nosem jedním ze svých pírek, až kýchl
          plamen a zapálil prostěradla! A od prostěradel chytla i podlaha! Anivia zpanikařila a mávala svými křídly,
          protože chtěla uletět, ale tím oheň akorát rozdmýchala suchým freljordským vzduchem. Záhy hořela celá Síň
          rohů.
          Požár běsnil několik dnů a obloha potemněla popelem. Ornn to samozřejmě celé prospal. Probudil se na hromadě
          popela a byl tuze rozmrzelý, protože se pořádně nevyspal. Ale netušil, co Anivia udělala. A ona mu pravdu
          dodneška neřekla.
          „Tak já si pochválím vlastní dílo a podívej, co z toho mám,“ řekl Ornn, když zhodnotil škody. „Už nikdy se
          nebudu plácat po zádech. Kvalita mého díla bude muset mluvit sama za sebe.“
        </p>
      </div>
      <div class="col-md-6 col-sm-12">
        <p class="v h text-center p-4">
          Ornn si při stavbě svého dalšího domova vytyčil jeden zvláštní cíl: nesmí být hořlavý. Udělal si rýč, sochor a
          vidličku. S těmito nástroji mohl těžit rudu, přesouvat silné sloupy a pojídat lahodné pepřešně, které mu tolik
          chutnaly.
          Vykovával a tvaroval kusy rudy, dokud z nich neudělal černou horu. Uvnitř byla velká výheň, která využívala
          roztavený pravěký plamen z hlubokého nitra země. Ze svého nového Krbdomu měl radost – ale uvnitř bylo moc
          velké horko, než aby se tam dalo pohodlně bydlet, a to i na Ornna.
          A tak si vykopal příkop od moře, který vedl přímo k hoře. Tulení sestra dovolila, aby studená voda proudila
          příkopem k hoře a ochlazovala jeho Krbdům. Z hory stoupaly obrovské sloupy páry. Trvalo to celé tři dny, než
          se hora na Ornnův vkus dostatečně ochladila. Oceán, který řeku napájel, během toho o několik palců poklesl.
          Z vody do té doby vystoupalo tolik páry, že neustále blankytné nebe bylo celé skvrnité od tmavnoucích šedých
          mraků. Jak se tyto nadýchané tvary spojovaly a ochlazovaly, neustále těžkly, dokud nepukly a nerozsypal se z
          nich sníh.
          Sněžilo celých sto let. A proto je na Freljordu dnes tolik sněhu.
          Jedno z dětí se na mě mračí. „Když toho Ornn pro svět udělal tolik, tak proč ty příběhy o něm znáš jenom ty?“
          ptá se děvčátko. Je malé, ale už si zažilo tolik těžkostí, že má vlasy propletené několika stříbrnými loknami.
          „Znám jeden příběh, který odpovídá přesně na tuhle otázku,“ povídám. „Chcete si ho poslechnout?“
          Dychtivé dětské obličejíky mluví za vše.
        </p>
      </div>
    </div>
  </section>
  <section>
    <h2 class="text-center tz karta">III. O tom, jak tři sestry žádaly Ornna o pomoc</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Žily byly tři sestry, které potřebovaly, aby jim Ornn pomohl zachránit jejich svět. Ornn však netoužil
          nikomu pomáhat zachraňovat nějaký svět, ať už byl kdekoliv. Bylo to z osobních důvodů, ale dále už se o té
          záležitosti nešířil. To však třem sestrám nezabránilo v tom, aby šly mnoho dnů a mnoho nocí, aby se ho
          zeptaly.
          „Jsou tam tvorové, kteří používají mocná a zvrácená kouzla a sužují naše kmeny,“ řekla první sestra. Z očí
          jí koukala divokost a válka. „Chtějí všechno zničit a svět si zabrat pro sebe!“
          „To zní jako problém,“ odpověděl Ornn. Od své kovařiny ani nevzhlédl.
          „Budeš tedy bojovat po našem boku a přemůžeš ty příšery svou silou?“
          Ornn zabručel. To zabručení znamenalo „ne“ takovým způsobem, že to utnulo veškerou další debatu. Rozuměly
          tomu všechny. Kdybyste to zabručení slyšeli, mysleli byste si, jak je první sestra moudrá, protože na něj
          dále nenaléhala.
          „Tyto bytosti sledují každý náš pohyb,“ řekla druhá sestra. V jejím hlase zněla naděje a moudrost. „Chtěla
          bych tě požádat, abys vzal rýč, který kdysi vyhloubil tvou velkou řeku, a vykopal s ním ten nejhlubší
          příkop na celém světě. My bychom pak ty obludy mohly do té jámy nalákat a vyřešit si ten problém samy.“
          Ornn zabručel. Toto zabručení znamenalo „Já tu díru vykopu“ a také to, že by už všechny měly okamžitě
          přestat mluvit. Rozuměly tomu všechny. Kdybyste to zabručení slyšeli, mysleli byste si, jak je druhá
          sestra moudrá, protože na něj dále nenaléhala.
          A tak Ornn vykopal příkop, protože hodně hluboká jáma dokáže krajině dodat řádný ráz. Stejně už předtím
          plánoval, že nějaký ten příkop vykope, a navrhované místo bylo dobré. Když Ornn příkop dokončil, odešel od
          oněch tří sester bez jediného slova, protože už jim toho řekl až moc.
          „To je pořádně hluboká jáma,“ řekla druhá sestra. „Jen se modlím, aby byla dost hluboká.“
          Z čerstvě vykopané propasti vál vítr, který hrozitánsky kvílel, jako by chtěl říct, že jáma dost hluboká
          je. Kdybyste kvílení té propasti slyšeli, mysleli byste si, že bylo moudré, že do ní nikdo nevlezl, aby
          změřil, jak je hluboká.
          O několik let později se sestry vrátily. Vypadaly, jako by si na nich bitvy s jejich nepřáteli vybraly
          svou daň. Tentokrát promluvila třetí sestra. Její ledový dech Ornnovi připomněl dávno minulé chladné a suché
          dny.
          „Ornne, stvořiteli všeho,“ začala.
          „Já všechno nestvořil,“ zabručel Ornn. Od své kovařiny opět ani nevzhlédl. „Jen něco.“
          Třetí sestra pokračovala. „Nyní jsme tě přišly požádat o jednu malou laskavost. Ta jáma, kterou jsi
          vykopal, je tak hluboká a široká, že přes ni nemůžeme postavit žádný most. Nauč mě postavit most, který se
          nikdy nezboří, a já tu práci udělám sama.“
          Ornn pozvedl obočí. Zkoumavě si prohlížel oči třetí sestry. Nevěřil jí, neboť z ní cítil nádech magie a
          magie i bytelné věci vždycky jen oslabuje. „Na světě je spousta schopných stavitelů mostů. Běž obtěžovat
          je.“

        </p>
      </div>
      <div class="col-md-6 col-sm-12">
        <p class="v h text-center p-4">
          „Ti ostatní stavitelé nedokážou postavit most z toho druhu kamene, který máme,“ řekla třetí sestra.
          „Tvrdí, že spadl z nebes a že ho nemohou vykovat, ať se snaží sebevíc.“ Pak mu ukázala kus onoho hvězdného
          kovu.
          Kdybyste ten hvězdný kov viděli, mysleli byste si, že dalo rozum, že takový materiál dokázal vytvarovat
          snad jedině Ornn, protože byl skoro tak nezlomný a nepoddajný jako on. Ornn souhlasil, ale s tím, že práci
          udělá sám a že za odměnu dostane onen hvězdný kov.
          Třetí sestra mu ho dala a on z něj vykoval nástroj, který mu měl pomoct onen most postavit.
          S tímto nástrojem – a pouze s tímto nástrojem – Ornn most postavil. Druhá sestra měla kvůli lži třetí
          sestry černé svědomí – neboť ony vůbec žádný most nepotřebovaly. Zeptala se Ornna, co je to za nástroj.
          „Kladu s ním údery,“ řekl Ornn. „Tak mu budu říkat ‚Kladivo‘. Už jsem toho namluvil dost.“
          Když se ztratil z dohledu, třetí sestra přešla celý most a celou tu dobu opakovala jakési podivné
          zaříkávadlo. Toto zaříkávadlo proměnilo most v příčnou rozpěru, která uvěznila obludy v propasti pod ním.
          Ornn však měl pravdu a přidaná magie kvalitu jeho díla narušila. Kdyby ho ony tři sestry bývaly nechaly
          tak, jak byl, byl by vydržel navěky. Místo toho však očarování pomalu rozežíralo jeho zdivo. Trvalo to ale
          celé věky, takže tomu nikdo nevěnoval velkou pozornost, a tři sestry se zařekly, že už o Ornnovi nebudou
          nikdy mluvit.
          Ornn si mezitím uvědomil, že nemá rád, když ho lidé žádají o laskavosti, a zahodil svůj rýč tak daleko na
          západ, jak jen mohl. Kde přistál, to nikdo neví, a jeho osud je ztracený v temnotě.
          Pak se obrátil na východ a zahodil svou oblíbenou vidličku tak daleko, jak jen dokázal. Ta dopadla do
          Velkého moře. Někteří tvrdí, že později nějaký mořský král objevil na mořském dně mocný trojzubec a dodnes
          s ním vládne svému království.
          Ornn se už už chystal vyhodit své kladivo do noční oblohy, ale nedokázal se s ním rozloučit, a tak se
          rozhodl, že si ho ponechá. Kdybyste za Ornnem zašli a zeptali se ho, který nástroj má nejraději, vynadal
          by vám, že přemýšlíte jako děti. Ale tajně má své kladivo raději než všechny ostatní věci, které kdy
          vyrobil.
          „Úsvit přináší ty nejboubelatější bobule a nejmasitější ryby,“ říkám dětem. „Musíme si odpočinout.“
          Jednohlasně sténají a prosí mne ještě o jeden příběh. Už jen jeden.
          „O Ornnovi zbývá už jen jediný příběh,“ říkám jim. „Měli bychom si ho šetřit na jiný večer...“
          Teprve, až když se zapřisáhly, že vykonají všechny své povinnosti a nebudou si stěžovat na únavu, jsem
          svolila.
        </p>
      </div>
    </div>
  </section>
  <section>
    <h2 class="text-center tz karta">IV. O trollovi a beraních dveřích</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Každý ví, že vyzvat trolla na závod v pití není dobrý nápad, že ano? I vy maličcí víte, že se s trollem nemáte
          o nic sázet, protože trollové jsou záludní a vždycky vyhrají. A všichni ve Freljordu také ví, že čím je troll
          ošklivější, tím dokáže mít větší štěstí a být prohnanější.
          Ornn nic z toho bohužel nevěděl.
          Špindlaboš Ohyzda byl ten nejstarší trollovec na světě. Chlupy na hrudi měl tak dlouhé, že se mu pletly do
          zkroucených palců u nohy. Fuj! Často přes ně zakopával a zlomil si nos, který byl tak bachratý a pokřivený,
          protože si ho zlomil už tolikrát. Také měl jen dva nezkažené zuby, jedno oko šilhavé a druhé ještě šilhavější.
          Jeho baculaté tělo bylo pokryté vředy a bradavicemi. Ani vám nebudu říkat, jak páchl. Kdybych vám to řekla, už
          nikdy byste nejedli kvašený rybí guláš.
          „Postav mi dveře, které navždy uchrání moje poklady před zloději,“ řekl Špindlaboš Ornnovi před Krbdomem, „a
          já ti dám deset sudů své trollovice. Je to rodinný recept.“
          Ornn svého hosta poslal pryč, ale Špindlaboš mu strčil nohu do dveří, aby je nemohl zavřít. Ornn nechtěl, aby
          mu trollovy mozolnaté palce poničily nátěr, a tak tvora pustil dál.
          „Vsadíme se,“ řekl onen skutečně nehezký troll. „Ten, kdo dokáže vypít soudek trollovice dřív, bude tomu
          druhému něco dlužit.“
          „Jestli pak odejdeš, tak dobrá.“ Ornna v závodu v pití ještě nikdy nikdo neporazil. Tehdy to věděl každý a teď
          to víte i vy.
          „Aspoň se napijeme,“ odpověděl Špindlaboš a usmál se tak, až se jeden ze sloupů v Krbdomu zkřivil. Když se
          Ornn otočil zády, troll do jednoho soudku hodil úlomek pravého ledu a podal ho svému vyzyvateli.
          Bujaře si připili po freljordsku a napili se. Ornnovi přišla trollovice zředěná a nechutnala mu. Špindlaboš už
          měl ale půl soudku v sobě. Jelikož Ornnův soudek byl ještě plný skoro až po okraj, zaklonil hlavu a pil tak
          lačně, až si myslel, že se utopí.
          Ale Špindlaboš práskl svým prázdným soudkem o stůl a říhl si, až z toho oheň v krbu zezelenal! Ornn se
          rozkašlal a vyprskl.
          „Co se děje?“ škádlil ho Špindlaboš. „Ty se dusíš?“
          Ornn si pak ve svém pití všiml pravého ledu. Ten postupně tál a trollovici ředil. Nehledě na to, kolik toho
          vylokal, pravý led to vždy doplnil. Jednou rukou soudek rozdrtil.
          „Tys podváděl,“ řekl Ornn. Jeho rozzuřený hlas vyvolal zemětřesení, které potopilo několik ostrovů.
          „No jistě! Jakou jinou výhodu by takový ošklivý troll jako já měl proti mocnému Ornnovi?“ Popravdě řečeno, ti
          nejošklivější trollové mají skoro všechny výhody světa, ale Ornn moc času s ošklivými trolly netrávil, takže
          to nevěděl, ale vy maličcí to teď všichni víte. „Dohoda je dohoda,“ připomněl mu Špindlaboš.
          „Moje slovo je tak pevné jako moje Kladivo,“ zabručel Ornn. „I když jsi podváděl.“
          A tak Ornn dřel celých deset dnů a vyrobil ty naprosto nejlepší dveře, jaké kdy kdo vyrobil. Ozdobil je beraní
          hlavou, jakou měl on sám a jakou viděl v srdci Freljordu. Dveře byly netečné vůči magii i zlodějům. Na
          Špindlaboše udělala kvalita dveří takový dojem, že se nezmohl na jediné slovo, což je na trolla velmi
          nevídané.
        </p>
      </div>
      <div class="col-md-6 col-sm-12">
        <p class="v h text-center p-4">
          Ornn dveře připevnil před trollovou jeskyní, která byla na vrcholku trollovy hory a ve které si všichni ti
          nejošklivější trollovci v dějinách uložili své poklady.
          Ornn se s mručením odpotácel a nechal Špindlaboše, aby se kochal svými novými dveřmi.
          Když se Špindlaboš opět probral, uvědomil si, že už uplynul celý den od té doby, co naposledy počítal své
          zlato, a tak ho zachvátila úzkost. Jenže nemohl přijít na žádný způsob, jak ty dveře otevřít! Vůbec žádný.
          Špindlaboš to zkoušel hrubou silou. Dveře s beraní hlavou se však ani nepohnuly. Pak zkoušel sloupat barvu
          svým smrdutým dechem. Se dveřmi to opět ani nehnulo. Nakonec zkusil vyrvat panty ze stěny jeskyně, ale žel,
          dveře byly k hoře přikovány tak pevně, že si troll akorát pohmoždil ramena, jak s nimi třásl. Dovnitř zkrátka
          nemohl.
          Špindlaboš se vřítil do Ornnovy kovárny. „Co je to za podvod?“ zařval. Jeho dech byl tak odporný, že oheň ve
          výhni málem vyhasl.
          „Žádný podvod,“ opáčil Ornn a rozdmýchával plameny opět k životu. „Řekls mi, abych ti postavil dveře, které by
          tvé poklady ochránily před zloději navěky, a to jsem taky udělal. Tyhle dveře budou stát déle než ta hora, na
          které jsou. Nikdo je neprolomí. Udělal jsem je přesně takové, jaké jsi chtěl.“
          „Ale já nemůžu dovnitř!“ křičel Špindlaboš. „A nic jsem ti neukradl!“
          „Čas je cennější než zlato,“ řekl Ornn. „Takže jsi zloděj a moje dílo je stejně tak dobré jako moje slovo.“
          Špindlaboš se celé roky snažil dostat zpátky ke svému pokladu, ale dveře se před ním nikdy neotevřely a
          klíčovou dírku ani nenašel. Po každém pokusu na něj dveře s beraní hlavou jen zíraly, jako by mu navěky
          připomínaly, jak tehdy Ornna podvedl.
          A když budete pozorně poslouchat, vysoko v horách můžete před každou lavinou zaslechnout úzkostlivé kvílení
          starého Špindlaboše, a to až dodnes.
          Děti rychle usínají, schoulené jedno do druhého kolem ohně. Jedno po druhém je přenáším do stanu pro sirotky.
          Náš klan toho nemá moc, ale nejsme Spár zimy.
          Poslední dítě je pořád ještě vzhůru u ohně. Leží na boku.
          „Ty příběhy nejsou pravda,“ řekl tím nejdrobnějším hláskem.
          To je ten beznohý chlapec. Našli jsme ho napůl mrtvého poté, co naši vesnici vyplenili. Nemohli jsme ho tam
          nechat – já ho tam nemohla nechat –, tak jsem mu ovázala rány a nesla jsem ho na ramenou.
          „Já bych řekl, že si je někdo vymyslel. Nebo... změnil, aby se nám líp usínalo.“
          „Příběh je natolik skutečný, nakolik mu věříme,“ říkám mu a sedám si vedle něj.
          „Určitě je bůh, který je dobrý, ale o nás se nezajímá.“
          Pomalu přikyvuji. „Chápu, proč si to myslíš, ale není to pravda. Je tu ještě jeden příběh, který ti můžu
          vyprávět. To byl ten poslední příběh, který mi moje pramáti řekla, než se ze mě stala žena. Chtěla, abych byla
          připravená, protože není jako ty ostatní. Ale myslím, že ty už jsi toho viděl dost na to, abys byl připravený.
          Co myslíš?“
          Chlapec přikyvuje. Přitahuji si ho blíž k hrudi a začínám.
        </p>
      </div>
    </div>
  </section>
  <section>
    <h2 class="text-center tz karta">V. Zkáza Krbovců</h2>
      <img class="card-img-top or" src="../../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Kdysi dávno, dlouho před rozštěpením Freljordu, měl Ornn celou legii kovářů, kteří žili na úpatí hory.
          Tvrdili, že Ornna uctívali, ale kdyby ses ho zeptal, řekl by ti, že se pletou, protože on sám tvrdí, že žádné
          stoupence nemá. I tak je ale pravda, že si postavili malé městečko a že bylo plné lidí, kteří chtěli vyrábět
          ty nejlepší věci na světě.
          Byly jich tam tisíce. Vyráběli nástroje. Vyráběli pluhy. Vyráběli vozy a zbroj a sedla. Stavěli výhně a domy.
          Říkali si Krbovci, protože nikdy necítili spalující mráz Freljordu a dokázali snášet nesmírný žár, jenž jim
          bublal pod bosýma nohama na stráních Krbdomu. Stali se z nich ti nejlepší řemeslníci na světě a kvalitu jejich
          práce dokázal předčít jen sám Ornn.
          Občas jejich dílo pochválil. Když se mu líbilo, co jeden z Krbovců vyrobil, prostě řekl: „Ucházející.“ To byla
          od Ornna nesmírná pochvala, protože se už dávno naučil, že je nejlepší, když dobré dílo mluví samo za sebe.
          Pamatuješ si ten příběh?
          Ornn nikdy nepřipustil, že Krbovce obdivuje, ale někde hluboko v nitru mu vulkanické srdce klokotalo úctou pro
          těžce pracující lid. Nepoklekali před ním ani mu neobětovali maso. Nedělali z jeho slov písmo svaté a nešířili
          je po celé zemi mezi lidi, kteří by je nechtěli slyšet. Místo toho se v tichosti soustředili na svou práci.
          Byli nápadití, šikovní a pilní. Tihle Krbovci na Ornnově tváři vyvolávali úsměv, ačkoliv to nikdo nevěděl,
          protože pod jeho vousy nebyl úsměv vidět.
          Jednoho dne přišel Ornna navštívit jeho bratr Volibear.
          Nebyla to žádná přátelská návštěva, protože bratři se spolu nepřátelili a také se dosud nikdy nenavštívili.
          Velký medvěd chtěl rozpoutat válku a potřeboval vyzbrojit svou armádu zbraněmi. Ornn tu armádu viděl – kruté
          obludy, muže pokroucené do jiných tvarů ve snaze Volibeara potěšit. Byli prostí a nelítostní a popudliví.
          „Dej jim meče a sekery,“ dožadoval se Volibear se zlověstným úmyslem. „Dej jim zbroj a já se ti odvděčím.“
          „Ne,“ řekl Ornn, protože s Volibearovým dychtěním po válce nechtěl mít nic společného.
          „Jak chceš,“ řekl Volibear. „Tak to přikaž svým stoupencům. Mně je to jedno. Prostě to udělej. Jsem tvůj
          bratr.“
          Tím Ornna tak rozezlil, že mu velké rohy začaly plát ukrutným žárem. „Ti lidé tam dole ve městě nejsou mí
          stoupenci. Budují si věci sami pro sebe. Jsou tišší a pracují tvrdě. To je všechno.“
        </p>
      </div>
      <div class="col-md-6 col-sm-12">
        <p class="v h text-center p-4">
          Ale Volibear prokoukl bratrova slova a nahlédl do ohnivého srdce v jeho hrudi. Přes všechny své chyby uměl
          Volibear velmi dobře číst ostatní.
          „Jsou odrazem tvého vlastního obrazu.“
          Ornnovy rohy rudly, až začaly žhnout bíle. „Jestli tě ještě někdy uvidím, Volibeare, zbiju tě tak, že v tobě
          zbyde jen jiskřička života,“ zavrčel. Kdybys tuhle hrozbu slyšel, myslel by sis, že by Volibear udělal moudře,
          kdyby odešel a nikdy se už nevrátil.
          Ale Volibear rád bojoval a moudrý nebyl, a tak si vzal jednu zbroj ze stěny v Ornnově kovárně.
          „Jestli mi nevyrobíš, co chci, tak si to vezmu.“
          Nato se Ornn na Volibeara vrhl a udeřil ho svými rohy. Byl to tak mocný úder, až se vrchol hory otřásl.
          Přesně tohle Volibear chtěl. Po celá staletí žárlil na lásku, kterou Krbovci jeho bratrovi ochotně
          projevovali. Válečného medvěda to rozzuřilo.
          Bojovali spolu osm dnů. Bojovali tak urputně, až se úpatí hory otřásalo. Jejich boj byl tak lítý, až z
          vrcholku Krbdomu létal roztavený kámen. Blesky bičovaly svah hory a z útesů tryskaly plamenné gejzíry. Nebesa
          černala a rudla. Země se třásla tak, že krev světa stékala po vysočinách. Výsledku bitvy mezi Volibearem a
          Ornnem si všimli lidé z celého Freljordu.
          Když se kouř rozptýlil, bylo vidět, že hora přišla o svůj vrchol. Ba co hůř, všichni Krbovci byli mrtví a z
          jejich města nezbylo nic než kouřící rozvaliny a slábnoucí vzpomínka.
          Po mnoho století stála hora kdysi nazývaná Krbdům v tichosti. Z kráteru, kde kdysi vrchol býval, občas stoupal
          sloup kouře. Někteří říkají, že je to Ornn, kterak zapaluje svou výheň, aby zabránil ohni vyřinout se zpod
          povrchu světa. Jiní říkají, že vyrábí velkou zbraň, kterou jednoho dne použije.
          A pak jsou tu ještě další, kteří se domnívají, že Volibear Ornna zabil, neboť ho od té doby ve Freljordu nikdo
          neviděl.
          „A tak Ornnovo jméno a příběhy o něm pohltil čas a dějiny na ně zapomněly. Nyní nezbývá nic než těch pár
          příběhů, které se předávají u porce pečené ryby.“
          „Tohle je smutný příběh a to znamená, že je to pravda,“ říká beznohý chlapec a vzhlíží ke mně. V očích má
          slzu. „Co si myslíš, že se Ornnovi stalo?“
          „Myslím, že až se Velký stavitel vrátí,“ odpovídám mu, „bude to proto, aby svět znovu vykoval.“
          Chlapec se směje. „Ten den bych rád viděl.“
          „Možná že uvidíš. Krbovce oplakávat nemusíš. Místo toho oplakávej příběhy, které se ztratily v čase a ve
          válkách, neboť kdysi jich bylo víc než hvězd. Tyto příběhy opakuj, aby děti našich dětí stále slyšely hlas
          našich předků a rozněcovaly oheň ve výhních našich srdcí.“
          Ve svém srdci cítím babiččin úsměv.
          Hřeje mě. Pod svýma bosýma nohama necítím vůbec žádný chlad.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>s