<!doctype html>
<html lang="cs">

<head>
    <title>League of Legends - Amumu</title>
    <meta name="description" content="League of Legends - Příběh postavy Amumu">
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <!-- Bootstrap CSS -->
    <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
        integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
    <link rel="stylesheet" href="../../hl/1Scc.css">
    <link rel="stylesheet" href="../CSS/Scss.css">
    <link rel="stylesheet" href="https://www.w3schools.com/w3css/4/w3.css">
    <link rel="stylesheet" href="https://use.fontawesome.com/releases/v5.7.0/css/all.css"
        integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
    <img class="card-img-top border-bottom tz b" src="../../img/amumu.jpg" alt="amumu">
    <div class="tz1 tzs2">
        <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
    </div>
    <div class="tz1 tzs2">
        <a href="../amumu.html" title="Tmavý a světlý mód"><i class="fas fa-adjust tz0 ns tzs1"></i>
            <!--  Pro tmavý motiv
          <i class="fas fa-circle i1 ns">           
            -->
        </a>
    </div>
    <h1 class="tz uprostred">AMUMU</h1>
    <img class="card-img-top or" src="../../img/header.png" alt="header">
    <h2 class="text-center karta">SMUTNÁ MUMIE</h2>
    <hr class="tz h">
    <section>
        <div class="row">
            <div class="col-xs-12 col-md-6 col-lg-4">
                <p class="v h">
                    Amumu je osamělá a posmutnělá duše ze starobylé Shurimy, jež nyní putuje světem a hledá přítele. Je
                    pod vlivem prastaré kletby, a tak je odsouzen zůstat navždy sám – jeho dotek je smrtící a jeho
                    náklonnost ničivá. Ti, kteří tvrdí, že Amumua spatřili, jej popisují jako malou oživlou mrtvolku
                    zabalenou do obvazů v barvě lišejníku. Vzniklo podle něj nespočetně bajek, mýtů a legend, které se
                    předávají z generace na generaci, a tak je dnes nemožné rozlišit, co je pravda a co pohádka.
                    Otrlý shurimský lid svorně souhlasí, že několik věcí je jistých: ranní vítr vždy vane od západu,
                    plný žaludek při novoluní je špatné znamení a nejdražší poklad se vždy skrývá pod nejtěžším kamenem.
                    Neshodují se však v tom, odkud se vzal Amumu.
                    Jedna z často vyprávěných legend říká, Amumu pochází z prvního vládnoucího rodu Shurimy a podlehl
                    nemoci, jež rychle sžírá maso. Amumu, vládcův nejmladší syn, byl oddělen od zbytku rodiny ve svých
                    komnatách, kde se spřátelil s mladou služkou, která slyšela přes zeď jeho pláč. Přinášela osamělému
                    dědici čerstvé zprávy ze dvora a povídala mu o své babičce, která prý vládla tajemnými silami.
                    Jednoho rána dívka Amumuovi sdělila smutnou novinu – jeho poslední žijící bratr zemřel, a tak se z
                    chlapce stal císař Shurimy. Trápilo ji, že se chlapec s touto špatnou zprávou musí potýkat sám, a
                    tak odemkla dveře a vběhla do jeho komnaty, aby jej mohla utěšit. Amumu dívce padl kolem krku, ale
                    jakmile se jí dotkl, ustoupil zpět, neboť si uvědomil, že ji právě odsoudil ke stejnému osudu jako
                    zbytek své rodiny.
                    Po dívčině smrti uvrhla její babička na mladého císaře zvrácenou kletbu. Považovala Amumua za
                    prachsprostého vraha své vnučky.
                </p>
            </div>
            <div class="col-xs-12 col-md-6 col-lg-4">
                <p class="v h">
                    Kletba začala působit a Amumu byl uvězněn ve stavu svého utrpení
                    stejně jako kobylka polapená ve zlatavém jantaru.
                    Druhá pověst vypráví o jiném korunním princi, jenž často podléhal záchvatům vzteku, krutosti a
                    vražedné marnivosti. V této legendě se praví, že byl Amumu korunován shurimským císařem v útlém
                    věku. Chlapec byl přesvědčen, že je požehnaný sluncem, a nutil své poddané, aby jej uctívali jako
                    boha.
                    Amumu pátral po bájném Oku Angoru, prastaré relikvii pohřbené v pozlacené kryptě, o které se
                    tvrdilo, že propůjčí nesmrtelnost každému, kdo na něj pohlédne s neochvějným srdcem. Hledal tento
                    poklad celá léta se spoustou otroků, kteří jej nosili labyrintem katakomb a obětovali své životy v
                    nastražených pastech, aby mohl císař pokračovat bez zábran. Když Amumu konečně dosáhl kyklopské
                    zlaté brány, nechal na ní dřít celé tucty svých kameníků, aby zapečetěnými dveřmi pronikli.
                    Jakmile se mladý císař vrhl dovnitř, jeho otroci se chopili příležitosti a kamennou bránu za
                    chlapcem uzavřeli. Někteří tvrdí, že se dětský císař o samotě v temnotě zbláznil, a tak si seškrábal
                    vlastní kůži, načež byl nucen obvázat se obinadly. Jeho život byl prodloužen mocí Oka, a tak měl
                    dost času na to, aby mohl přemýšlet o svých prohřešcích. Dar věčného života byl dvousečnou zbraní –
                    byl odsouzen strávit zbytek věčnosti zcela sám.
                </p>
            </div>
            <div class="col-xs-12 col-md-6 col-lg-4">
                <p class="v h">
                    Jednoho dne porušilo ničivé zemětřesení základy hrobky, a tak mohl císař uniknout, aniž by věděl,
                    kolik času od jeho uvěznění uplynulo. Rozhodl se, že napraví všechny křivdy, které za svůj život
                    napáchal.
                    Další příběh o Amumuovi vypráví o prvním a posledním yordlovském vládci Shurimy, který věřil v
                    přirozenou dobrotu lidského srdce. Aby dokázal, že se jeho odpůrci mýlí, přísahal, že bude žít jako
                    žebrák, dokud nezíská jednoho opravdového přítele, neboť byl přesvědčen, že obyvatelé Shurimy svému
                    druhovi v nesnázích pomohou.
                    Ačkoliv kolem otrhaného yordla prošly tisíce lidí, ani jeden z nich se nezastavil, aby mu pomohl.
                    Amumuovo srdce pohltil smutek a on nakonec zemřel žalem. Jeho smrt však nebyla koncem, neboť někteří
                    lidé přísahají, že onen yordl dodnes bloudí pouští a hledá duši, jež by obnovila jeho víru v lidskou
                    dobrotu.
                    Ačkoliv jsou všechny tyto příběhy rozdílné, mají jednu věc společnou. Ať už je jeho minulost
                    jakákoliv, Amumu je odsouzen žít o samotě a bez přátel až do konce věčnosti. Jeho osudem je najít si
                    přítele, ale Amumuova přítomnost je prokletá a jeho dotyk znamená smrt. Za dlouhých zimních večerů,
                    když plamen ohně nesmí šlehat nízko, lze v poušti slyšet nářek smutné mumie, která si zoufá nad tím,
                    že nikdy nepozná hřejivý pocit opravdového přátelství.
                    Ať už hledá Amumu cokoliv – vykoupení, spřízněnou duši či prostý akt dobroty – jedna věc je jistá
                    stejně jako západní vítr za úsvitu: to, co hledá, ještě nenašel.
                </p>
            </div>
        </div>
    </section>
    <br>
    <div class="col-12border-top border-bottom b tz0 amumu p-4">
        <p class="karta uprostred1">Povídka</p>
        <img class="card-img-top or" src="../../img/header.png" alt="header">
        <h3 class="card-text v uprostred1">Chamtivost a slzy</h3>
    </div>
    <hr class="tz h p-2">
    <section>
        <div class="row">
            <div class="col-md-6 col-sm-12">
                <p class="v h text-center p-4">
                    „Bohové se zlobili a zatřásli zemí. Půdu rozervaly pukliny,“ řekl starý Khaldun, kterému oheň
                    ozařoval zjizvenou tvář. „A právě do jedné takové trhliny se vydal jeden mladý muž. Nalezl otvor,
                    vchod do hrobky, který byl ukrytý Šakal ví jak dlouho. Muž musel krmit své děti a těšit svou ženu, a
                    tak vešel dovnitř, neboť ho lákala příležitost.“
                    Dospělí i děti se sešli blíž, aby si poslechli slova starého vypravěče. Všichni byli znavení – měli
                    ten den za sebou dlouhou cestu a shurimské slunce bylo neúprosné – ale Khaldunovy příběhy byly velmi
                    vzácné. Zachumlali se do svých plášťů, aby se ochránili před mrazivou nocí, a naklonili se ke
                    starci.
                    „Vzduch v hrobce byl chladný – jaká to milosrdná úleva od toho spalujícího žáru venku. Mladík
                    zapálil pochodeň. V jejím světle před ním tančily stíny. Opatrně našlapoval, neboť dával pozor na
                    pasti. Byl chudý, ale nebyl to žádný hlupák.
                    Zdi uvnitř byly z hladkého obsidiánu a do nich byly vytesány prastaré nápisy a obrazy. Číst neuměl –
                    byl to prostý člověk – ale obrazy si prohlížel.
                    Viděl mladého prince se zářivým úsměvem na tváři, kterak klečí se zkříženýma nohama na slunečním
                    kotouči, jejž nesou sluhové. Před ním byly nakupeny truhlice plné mincí a cenností – obětiny od
                    podivně oděných klanících se vyslanců.
                    Spatřil další rytiny, opět zobrazující usměvavého prince, který tentokrát kráčel mezi svým lidem.
                    Hlavy se před ním tiskly k zemi. Z chlapcovy koruny zářily zvláštně vyvedené paprsky slunečného
                    světla.
                    Před jedním z těchto obrazů stála malá zlatá soška. Ta samotná měla větší cenu, než kolik by dokázal
                    vydělat za deset životů. Mladík si ji vzal a strčil ji do brašny.
                    Nehodlal se tam zdržet dlouho. Věděl, že to nebude dlouho trvat, než sem přijdou další lidé. A až
                    sem přijdou, on už chtěl být pryč. Chamtivost činí hlupáky i z těch nejlepších lidí a on věděl, že
                    ostatní by kvůli té zlaté sošce ochotně prolili jeho krev – i kvůli těm ostatním cennostem, které se
                    určitě nacházely dále. Ale hrabivost mezi mladíkovy slabiny nepatřila. Necítil potřebu hledat dál.
                    Ty ostatní poklady, které zde byly ukryty, si mohl vzít někdo jiný.
                    Než vyšel z hrobky, podíval se ještě na jeden poslední obraz. Na něm princ ležel mrtvý na márách.
                    Ti, jež mu byli nejblíže, truchlili... ale lidé opodál slavili. Byl tento princ oblíbený, nebo to
                    byl tyran? To nebylo možné poznat.
                    A vtom to uslyšel: zvuk v temnotě, ze kterého mu přeběhl mráz po zádech.
                    Rozhlédl se s očima dokořán a před sebou držel svou pochodeň. Nic.
                    ‚Kdo je tam?‘ řekl. Jedinou odpovědí bylo ticho.
                    Mladík zatřásl hlavou. ‚Byl to jen vítr, ty hlupáku,‘ pomyslel si. ‚Nic než vítr.‘
                    Pak to uslyšel znovu, tentokrát zřetelněji. V temnotě kdesi hluboko v hrobce plakalo dítě.
                    Kdyby býval byl kdekoliv jinde, jeho rodičovský pud by mu byl velel vydat se za oním zvukem. Ale
                    tady, v temnotě pohřební hrobky?
                    Chtěl utíkat... ale neutekl. Ten pláč ho zasáhl u srdce. Byl plný takového utrpení a žalu.
                    Je možné, že do této hrobky vede ještě nějaký další vchod? Nenašel sem cestu nějaký chlapec, který
                    tu pak zabloudil?
                    S pochodní nad hlavou se plížil kupředu. Pláč neustával a slabě se ozýval příšeřím.
                    Před ním se rozprostřela široká komnata, jejíž černá podlaha se velice leskla. Uvnitř se třpytily
                    zlaté artefakty a drahokamy vykládané stěny. Nesměle do místnosti vstoupil.
                    Okamžitě se stáhl zpět, když jeho pata na podlaze rozvířila šířící se vlnky. Voda. Podlaha nebyla z
                    lesklého obsidiánu – byla pokryta vodou.
                </p>
            </div>
            <div class="col-md-6 col-sm-12">
                <p class="v h text-center p-4">
                        Poklekl a napil se z dlaně. Okamžitě ji vyplivl. Ta voda byla slaná! Tady, v srdci Shurimy, tisíce
                        mil od nejbližšího moře!
                        Opět zaslechl chlapcův pláč, tentokrát blíže.
                        Pochodeň držel před sebou a na okraji stínu zahlédl jakýsi tvar. Vypadalo to jako dítě, které k
                        mladíkovi sedí zády.
                        Opatrně vkročil do místnosti. Voda na podlaze nebyla hluboká. Vlasy na zátylku se mu ježily a hruď
                        mu svíral strach, ale přesto se neotočil a neutekl.
                        ‚Ty ses ztratil?‘ zeptal se, když kráčel blíž. ‚Jak ses sem dostal?‘
                        Stínová postava se neotočila... ale promluvila.
                        ‚Já... Já si to nepamatuji,‘ řekla. Zvuk se vznášel kolem mladíka a odrážel se od stěn. Chlapec
                        mluvil nějakým starým nářečím. Jeho slova byla divná... ale srozumitelná. ‚Nepamatuji si, kdo jsem.‘
                        ‚Jen klid, dítě,‘ řekl mladý muž. ‚Všechno bude v pořádku.‘
                        Přistoupil blíž a postava před ním získala jasný obrys. Oči se mu rozšířily.
                        Ten tvar před ním byla socha boha vytesaná z onyxu, nic víc. Ale ani ten pláč, ani ten dětský hlas
                        nevycházel z ní.
                        V tom se ho dotkla malá suchá ruka.“
                        Nejmladší z posluchačů zalapali po dechu a oči měli navrch hlavy. Ostatní děti se falešně silácky
                        zasmály. Starý Khaldun se usmál a v záři ohně se mu zablýskl zlatý zub. Pak pokračoval.
                        „Mladík pohlédl dolů. Vedle něj stála v plátně zabalená mrtvola droboučkého prince. Z očních důlků
                        chlapcovi sálalo mdlé přízračné světlo, ačkoliv celá jeho tvář byla zabalena pohřebním pláštěm.
                        Mrtvola dítěte držela muže za ruku.
                        ‚Budeš můj kamarád?‘ zeptal se chlapec, jehož hlas byl tlumený plátnem.
                        Mladík zavrávoral dozadu a vyprostil se z chlapcova sevření. V hrůze se podíval na svou ruku:
                        scvrkávala se, černala a sesychala. Chorobný dotyk mu pak začal šplhat výš po paži.
                        Otočil se a utíkal. Ve spěchu a šoku upustil svou lucernu. Ta zasyčela, když dopadla do jezera slz a
                        na místnost se snesla temnota. I tak dokázal před sebou rozeznat záři denního světla. Běžel k němu,
                        zoufale pelášil, i když se mu zhoubná smrt plížila rukou až k srdci.
                        Každým okamžikem čekal, že na sobě ucítí chlapcovo mrtvolné sevření... ale nestalo se. Připadalo mu
                        to jako celá věčnost, ale trvalo to sotva pár úderů srdce, když z temnoty vyběhl zpět do pouštního
                        žáru.
                        ‚Je mi to líto,‘ ozval se truchlivý hlas z přítmí za ním. ‚To jsem nechtěl.‘
                        A tak byla objevena hrobka Amumua,“ řekl starý Khaldun, „a mrtvolné dítě bylo vypuštěno na svět.“
                        „Ale každý ví, že není opravdový!“ vykřiklo po chvilce ticha jedno z dětí, to nejstarší z nich.
                        „Amumu opravdový je!“ řeklo to nejmladší. „Toulá se po zemi a hledá kamarády!“
                        „Opravdový je, ale není to chlapec,“ řeklo další. „Je to yordl!“
                        Khaldun se zasmál a za pomoci své sukovité hole se vyškrábal na nohy.
                        „Jsem starý a zítra nás čeká dlouhá cesta,“ řekl. „Už je dávno čas spát.“
                        Jeho obecenstvo se pomalu rozcházelo s úsměvy a tichým šeptáním, ale jedno dítě zůstalo na místě a
                        ani se nepohnulo. Byla to holčička. Zírala na Khalduna, ani nemrkala.
                        „Dědečku,“ řekla. „Jak jsi přišel o ruku?“
                        Starý Khaldun se podíval na svůj prázdný rukáv, který měl přišpendlený k rameni, a pak se na
                        holčičku zazubil.
                        „Dobrou noc, maličká,“ mrknul na ni.
                </p>
            </div>
        </div>
    </section>
    <br>
    <footer class="p-3 mt-5 tz border-top b text-center">
        <h2>&copy; Filip Ostárek 2019</h2>
    </footer>
    <!-- Optional JavaScript -->
    <!-- jQuery first, then Popper.js, then Bootstrap JS -->
    <script src="https://code.jquery.com/jquery-3.3.1.slim.min.js"
        integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
        crossorigin="anonymous"></script>
    <script src="https://cdnjs.cloudflare.com/ajax/libs/popper.js/1.14.7/umd/popper.min.js"
        integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
        crossorigin="anonymous"></script>
    <script src="https://stackpath.bootstrapcdn.com/bootstrap/4.3.1/js/bootstrap.min.js"
        integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
        crossorigin="anonymous"></script>
    <script src="https://code.jquery.com/jquery-3.3.1.min.js"></script>
    <script src="https://cdnjs.cloudflare.com/ajax/libs/popper.js/1.14.3/umd/popper.min.js"
        integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
        crossorigin="anonymous"></script>
    <script src="https://stackpath.bootstrapcdn.com/bootstrap/4.1.3/js/bootstrap.min.js"
        integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
        crossorigin="anonymous"></script>
    <script>
        $(function () {
            $("section").hide();
            $("h2").on("click", function () {
                $(this).nextUntil("br").toggle(1500);
            });
        })
        $(function () {
            $("section").hide();
            $("div").on("click", function () {
                $(this).nextUntil("br").toggle(1500);
            });
        })
    </script>
</body>

</html>