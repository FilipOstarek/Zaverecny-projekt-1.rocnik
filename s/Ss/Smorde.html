<!doctype html>
<html lang="cs">

<head>
  <title>League of Legends - Mordekaiser</title>
  <meta name="description" content="League of Legends - Příběh postavy Mordekaiser ">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/mordekaiser.jpg" alt="Mordekaiser">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../morde.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">MORDEKAISER</h1>
  <img class="card-img-top or" src="../../img/header.png" alt="header">
  <h2 class="text-center karta">ŽELEZNÝ PŘÍZRAK</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Je to už dávno, co divoké země na severu plenil zuřivý vojevůdce Sahn-Uzal. Hnán svou temnou vírou ničil
          všechny kmeny a osady, které se mu dostaly do cesty, a z krve a smrti si vybudoval vlastní říši. Když se jeho
          smrtelný život chýlil ke konci, těšilo jej vědomí, že si dozajista na věky vysloužil místo u stolu svých bohů
          ve velkolepé Síni kostí.
          Když ovšem Sahn-Uzal zemřel, zjistil, že jej nečeká ani žádná síň, ani sláva. Místo toho se ocitl v prázdné
          šedé pustině zahalené věčnou mlhou, z níž se ze všech stran ozýval nesourodý sbor tisíců šepotavých hlasů.
          Občas kolem něj zvolna proplula přízračná silueta jiné ztracené duše, bloudící svou vlastní nicotou.
          Sahn-Uzala se zmocnil vztek. Copak byla jeho víra falešná? Nebo snad jeho nadvláda nad světem nestačila k
          získání nesmrtelnosti, po které tak bažil? Tato prázdnota přece nemohla být vším, co jej po smrti čekalo… a
          přesto se zdálo, že nemá konce. Sledoval, jak se slabší duchové postupně beze stopy rozplývají v mlze a navěky
          mizí.
          Ovšem Sahn-Uzal tento osud odmítl.
          Držel dál pohromadě silou své vůle, vyztužené vztekem a utrpením. Po čase z nesrozumitelného šeptání
          nehmotných hlasů bez těla vykrystalizovala slova, která mu téměř dávala smysl. Jak zjistil, jednalo se o
          ochnun – rouhavý jazyk, jímž nehovořil žádný živý tvor. Ve zbytcích Sahn-Uzalovy mysli se zrodil zákeřný plán.
        </p>
      </div>
      <div class="col-xs-12 col-md-6 col-lg-4">
        <p class="v h">
          Přes závoj oddělující světy začal šeptat pokušení a sliboval nezměrnou sílu každému, kdo se mu odvážil
          naslouchat.
          A tak nadešel den, kdy se jistý spolek čarodějů rozhodl přivést Sahn-Uzala zpět mezi živé. Jelikož neměl žádné
          tělo ani kosti, přiměl je, aby jej učinili silnějšího než kteréhokoliv smrtelníka a připoutali jeho duši k
          plátům temného kovu, vytvarovaným do podoby jeho staré zbroje. A tak znovu povstal jako obří přízrak ze železa
          a nenávisti.
          Po moci lačnící čarodějové doufali, že jej využijí jako vlastní zbraň v nějaké své nicotné válce. On je však
          místo toho začal jednoho po druhém zabíjet. Rychle zjistili, že jejich meče a kouzla jsou proti němu zhola
          bezmocné.
          V zoufalství začali provolávat jeho jméno, aby jej spoutali – ovšem marně. Sahn-Uzal už totiž neexistoval.
          S přízračným zaburácením vyslovil své jméno v ochnunu: Mordekaiser.
          A tak začalo jeho druhé dobyvačné tažení světem smrtelníků. Stejně jako předtím měl veliký cíl, ovšem nyní
          disponoval silou nekromantské magie, o jaké se mu dříve ani nesnilo. Z vyděšených, nehmotných duší čarodějů si
          Mordekaiser ukul zbraň hodnou vládce smrti – obří palcát Úder noci – a ujmul se velení armády, kterou předtím
          sami shromáždili.

        </p>
      </div>
      <div class="col-xs-12 col-md-6 col-lg-4">
        <p class="v h">
          Jeho nepřátelům se zdálo, že mu jde jen o šíření krveprolití a zkázy. Během jeho nekonečného tažení hynuly
          celé generace lidí.
          Tím však Mordekaiserův plán nekončil. Ve středu své říše nechat vztyčit Nesmrtelnou baštu, a ačkoliv většina
          ji považovala za pouhé sídlo moci, některým se podařilo odhalit její skutečné tajemství. Mordekaiser prahnul
          po veškerých zakázaných vědomostech o duších a smrti a po pravém pochopení světa… nebo světů… jež se ukrývají
          za hranicemi toho hmotného.
          Z jeho útlaku se však zrodili nepřátelé. Aliance noxínských kmenů nakonec Železný přízrak překvapivě porazila,
          k čemuž nemalou měrou přispěla zrada od jeho nejbližších. Tajnému magickému spolku se podařilo zpřetrhat pouta
          vázající Mordekaiserovu duši k jeho zbroji a tuto prázdnou kovovou schránku pak čarodějové ukryli na tajném
          místě.
          A tak byl Mordekaiser vyhnán z hmotného světa. Aniž by to však kdo tušil, byl na to připravený. Dokonce se
          jednalo o klíčovou část celého jeho plánu. Síla a intriky mu dokázaly splnit mnohé, jenže on věděl, že jej
          čeká osud ještě velkolepější než Síň kostí.
          Tam, kde se kdysi rozkládala jen nekonečná prázdná pustina, nyní čekali všichni, kteří zemřeli během jeho
          poslední vlády. Jejich duše pokřivené temnou magií se nemohly rozplynout. Z těch nejsilnějších učinil věčnou
          oddanou armádu, připoutanou k jeho vůli… ovšem i pro slabé měl využití.
          Z jejich jemné duchovní matérie vytvoří Mordekaiser novou říši. Stanou se stavebními kameny a pojivem jeho
          světa mrtvých.
          Na Runeterře mezitím plynula staletí a kolem Nesmrtelné bašty vzniklo nové impérium. Učenci a znalci historie
          v něm i nadále vyslovují Mordekaiserovo jméno jen šeptem a s bázní a těch několik prastarých duší, které ho
          znaly osobně, na něj nevzpomíná v dobrém. Ničeho se neděsí víc než toho, že by Mordekaiser našel způsob, jak
          se znovu vrátit – a tentokrát nastálo.
          Modlí se, aby k tomu nikdy nedošlo, protože netuší, jak jej v takovém případě zastavit.
        </p>
      </div>
    </div>
  </section>
  <br>
  <div class="col-12 border-top border-bottom b tz0 morde p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Poslední vláda</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Pozvednutá pěst. Nápor nekromantské energie. Inkoustový kouř se mění na černé železo a před Mordekaiserem se
          zhmotňuje poslední špička poslední věže. Hledí na své dílo s temnou pýchou.
          Mitna Rachnun, jeho Záhrobí, je hotovo.
          Kdysi dávno stál přesně na tomto místě jako smrtelná duše, ztracená v prázdnotě zapomnění. Nyní se tu před ním
          rozkládá celá říše, jeho vlastní dílo.
          Vydává se po cestě vedoucí k pevnosti a vychutnává si uspokojení z dobře odvedené práce. Každý kámen pod svýma
          nohama vytvořil on sám. Cimbuří a hradby, to vše je plodem kruté magie a železné vůle.
          Tam, kde původně nebylo vůbec nic, vybudoval Mordekaiser svou vlastní realitu – říši, ve které budou již brzy
          všechny duše dlít navěky a nikdy nevyblednou.






          Sahn-Uzal mrknul a rozhlédl se kolem sebe. Netušil, co se děje, hlavu měl naprosto prázdnou.
          Jsem mrtvý.
          Ta myšlenka poletovala kolem něj jako pouhý šepot ve větru. Když konečně vstřebal její pravdivost, jeho srdce
          na okamžik zalila prchavá lítost. Pak se mu však v hrudi probudil smích, mohutné burácení z nitra, které
          projelo celým jeho tělem a v dunivé kaskádě vytrysklo ven.
          Výborně.
          Sahn-Uzal se zahleděl do dálky, kde měla stát velkolepá brána duší vedoucí do proslulé Síně kostí. Pátral po
          pomocnících, kteří ho měli triumfálně odnést vstříc věčnému životu. Zmocňovalo se jej vzrůstající vzrušení z
          pomyšlení, že se konečně setká s mocnými dobyvateli, již sem dorazili před ním.
          Jenže kam až dohlédl, neviděl nic než všudypřítomnou mlhu.
          Sahn-Uzal udělal krok dopředu – a pak překvapeně sklopil zrak k zemi. Po nohama mu skřípěla hrubá zrnka písku.
          Z dálky k němu doléhaly nesourodé hlasy, příliš slabé na to, aby rozuměl jednotlivým slovům.
          To nedává smysl.
          Vyrazil na cestu pustinou, odhodlaný zjistit pravdu.
          Netušil, kolik času uběhlo.
          Zmatení se přeměnilo v pochybnosti. Pochybnosti zažehly vztek. Ze vzteku se rozhořela zuřivost.
          Nic.
          Nebylo tu nic.
          Vyprahlý písek se táhl donekonečna. Neúnavné, bez přestání šepotající hlasy jej dráždily a doháněly k
          šílenství. Mlha se ani na okamžik nezvedla a halila vše svým věčným příkrovem.
          Copak kněží lhali? Nebo to byli falešní proroci, blábolící hlupáci hlásající prázdné pověry? Nebo se snad jeho
          předkové z nějakého důvodu děsivě spletli a nepovolili mu vstup do svých velkých síní?
          Zpočátku se těmito otázkami užíral. Ale nezáleželo na nich. To už Sahn-Uzal pochopil. Nezáleželo na ničem než
          na přítomnosti a na hrůzné pravdě – nebylo zde vůbec nic. Jen nekonečná prázdnota bez žádné odměny. Bez
          příslibu čehokoliv jiného.
          Když mu začala svítat pravda, zahalil jeho duši stín zoufalství, snažící se jej pohltit.
          Jenže on byl Sahn-Uzal. Pokořitel divočiny. Vládce kmenů. Vybudoval říši tam, kde žádná nebyla. Během svého
          života zdolal všechny překážky a naučil se porážet zoufalství svou vůlí a ctižádostí. A smrt na tom nemohla
          nic změnit.
          Když mi smrt nenabídne království, které mi bylo slíbeno… vytvořím si ho sám.






          Mordekaiser prochází pod vnitřní padací mříží, jejíž předobraz chrání vstup do Nesmrtelné bašty – jeho sídla
          moci ve světě smrtelníků. Nechává bránu za zády a míří do velké síně.
          Tam se před ním tyčí jeho trůn.
          Všude kolem se rozléhá nekonečná kakofonie kvílení duší, stoupající a klesající v pekelném sboru utrpení.
        </p>
      </div>
      <div class="col-md-6 col-sm-12">
        <p class="v h text-center p-4">
          Mordekaiser však ty hlasy neslyší – nebo jim alespoň nevěnuje větší pozornost než cinkání kovu ve vojenském
          táboře či dupání bot po štěrku při ostrém pochodu. Jsou to zkrátka běžné zvuky, které pro svou banalitu
          nestojí za to, aby je bral na vědomí.
          Konec konců duše, které si zasloužily jeho pozornost, stojí v pozoru podél sálu. Nikdo z nich se neodváží
          promluvit.
          Tak je to správné.
          Mordekaiser kráčí k trůnu.






          Nad podstavcem se poklidně a nikým nerušen vznášel magický grimoár. Zvláštně tak kontrastoval se vší tou krví
          prolitou kolem.
          Poslední živý mág pozvedl roztřesenou ruku. Z čela mu kapala krev. Mezi prsty se mu roztančily drobné plamínky
          – ještě jedno kouzlo, poslední zoufalý pokus.
          Mordekaiserův hlas zněl pobaveně: „Takové kouzlo tě spálí na popel, smrtelníku. A tu tvou drahocennou knihu
          jakbysmet.“
          „Na mně nesejde,“ odsekl s námahou čaroděj. „Záleží jen na jediném – nesmíš ji získat.“
          Z ruky mu vytryskl oheň tak žhavý, že byl zbarvený domodra. Plameny pohltily Železný přízrak, jenž se nad ním
          tyčil. Spalující energie se rozběhla i vzhůru po mágových pažích a zpětný ráz kouzla stravoval jeho vlastní
          maso. Přesto nepolevil v soustředění, až mu vzdorovitě zatnuté zuby praštěly.
          Mordekaiser, duch zakutý do zbroje z temného železa, učinil krok kupředu, aby vlastním tělem zaštítil grimoár
          před plameny. Úder noci, jeho nechvalně proslulý palcát, mu v rukou pulzoval opalizujícím zeleným světlem. V
          žáru plamenů pukaly kameny a maso ostatních, nyní již mrtvých mágů se škvařilo. Ovšem Mordekaisera jako by se
          okolní masakr netýkal.
          Zničené tělo mágovi konečně vypovědělo službu. Ztěžka padl na kolena a přerývaným dechem šeptal modlitbu,
          žádající o dostatek sil.
          Kdyby měl Mordekaiser nějaké fyzické tělo, usmál by se. „Chyběl tomu zápal.“
          Čaroději unikl ze rtů slabý vzlyk. Zvedl zrak k blížícímu se přízraku a z vyschlého hrdla se mu vydral
          chraplavý hlas.
          „Nenajdeš to, co hledáš! Žádná krvelačná zrůda nikdy nepochopí tajemství Knihy duchů a –“
          Máchnutí palcátu. Uspokojivé křupnutí.
          K lepkavým kalužím, jejichž obsah se srážel na podlaze, přibyly další cákance krve. Na podlahu se bezvládně
          zhroutil poslední mág – v pořadí třináctý.
          Mordekaiser se zasmál.
          „Pleteš si krvelačnost s omezeností.“
          Rozhlédl se po mrtvolách roztroušených po místnosti a zašeptal několik slov v zapomenutém jazyce mrtvých.

          Žalostný zápas
          Osvobozeni od těl
          Všichni jste teď moji


          Klepl Úderem noci o zem. Zazářil jasněji, skoro jako by dýchal – a třináct světélek se pozvedlo z přelámaných
          těl a zanořilo se do země.
          Mordekaiser zaměřil svou pozornost zpět na knihu, která se stále vznášela na svém místě a hučela magií světa
          duchů. Další střípek poznání pro jeho plány. Další poklad z jeho tažení.
          Přikročil k podstavci a vzal si svou odměnu.






          Trůn se před ním tyčí do výše. Železné sloupy tvořící jeho zadní část se zvedají vzhůru a zužují se do
          zákeřných hrotů. Kolem pódia, na němž křeslo stojí, se vinou hranatá a ostrá písmena ochnunského nápisu.
          Všudypřítomný šepot zde nabírá podobu soustavného, zoufalého řevu. Mordekaiser s pocitem hrdosti nad vlastním
          dílem klade ruku na opěradlo. Tento kus vybavení spolykal při svém vzniku víc duší než kterákoliv jiná část
          jeho pevnosti. Kvílení, jež z něj vychází, mu zní jako hudba.
          Pouhou silou myšlenky si do rukou přivolává Úder noci. A mocným máchnutím tříští trůn na kusy.
          Sálem burácí ohlušující ozvěna stovek duší, které byly z křesla osvobozeny a nyní se rozplývají do zapomnění.
          Mordekaiser s ponurým uspokojením sleduje, jak mizí.
          Trůny jsou dobré tak pro smrtelníky, které omezuje vlastní tělo a únava. To on… je mnohem víc.
          Stoupá na vrchol hromady pokrouceného železa, otáčí se a přejíždí pohledem rozlehlý sál. Jeho generálové, duše
          těch, kteří byli hodni zemřít jeho vlastní rukou, když naposledy kráčel hmotným světem, stojí v pozoru. Nikdo
          z nich ani nemrkne. Nikdo z nich se ani nepohne bez jeho přímého rozkazu.
          Nyní je jeho království opravdu připraveno.
          Mordekaiser vychází z velké síně a míří k hlavnímu bodu své pevnosti, středu své moci a intrik. K relikvii,
          jež poutá Mitna Rachnun ke světu smrtelníků. K místu, které dává tajnému srdci Nesmrtelné bašty jeho pravý
          smysl.
          Během svého prvního života se považoval za mocného dobyvatele, který si zasluhoval vstoupit do věčných síní
          jeho víry. Jak malé, jak přízemní, jak smrtelné ambice tenkrát měl! Ovšem tam, kde ostatní smrt přijali, on ji
          využil k vytvoření začátku svého skutečného dobyvatelského tažení. A teď… teď už naprosto jasně slyší každý
          šepot ve své říši a všem jim rozumí. Nyní skrz něj proudí magie samotné smrti. Nyní má k dispozici mocná
          tajemství, která nashromáždil během svého druhého života, která ukradl ze skrytých a neznámých končin světa.
          Je jen málo bytostí, oplývajících stejnou mocí nad dušemi, smrtí a magií smrtelníků jako on. A on je teď
          využije k tomu, aby podrobil všechny říše své železné vůli.
          Nadešel čas, aby se vrátil do světa živých. Všechny duše Runeterry čekají.
          Mordekaiser svírá v ruce Úder noci a pozvedá ho do výše.
          A tak začíná jeho poslední vláda.
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>