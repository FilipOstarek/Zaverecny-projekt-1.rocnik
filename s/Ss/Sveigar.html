<!doctype html>
<html lang="cs">

<head>
  <title>League of Legends - Veigar</title>
  <meta name="description" content="League of Legends - Příběh postavy Veigar">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../../hl/1Scc.css">
  <link rel="stylesheet" href="../CSS/Scss.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top border-bottom tz b" src="../../img/veigar.jpg" alt="veigar">
  <div class="tz1 tzs2">
    <a href="../hls/Sshl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="../veigar.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">VEIGAR</h1>
  <img class="card-img-top or" src="../../img/header.png" alt="header">
  <h2 class="text-center karta">MALIČKÝ PÁN ZLA</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Pro většinu obyvatel Runeterry nepředstavují yordlové nic, čeho by se měli bát. Jejich bájný domov Bandle City
          je prý tajemné, spirituální místo plné všemožných tretek a drobností nasbíraných po celém hmotném světě. Tato
          zvědavá stvoření se totiž sice často vydávají trávit čas mezi smrtelníky, pak se ale vždycky opět vrací s
          náručí plnou nových příběhů a zkušeností.
          Někteří z těch yordlů však bohužel už cestu domů nenajdou. Jedním z nich je čaroděj Veigar.
          Poté, co před mnoha staletími zdevastovala svět velká darkinská válka, zalévalo Valoran pouze to světlo, které
          přicházelo z oblohy. Lidé, kteří boje přežili, pozvedli zraky vzhůru a jejich obnovený zájem o studium
          pradávné nebeské magie vzbudilo Veigarovu zvědavost. S představou, že se stane mistrem tohoto tajemného umění,
          vstoupil do magického řádu na noxínském území a doufal, že se od něj něčemu přiučí. Členy řádu ani nenapadlo
          pídit se po tom, kdo je tento dychtivý návštěvník vlastně zač, a on jim na oplátku ukazoval, jak čerpat naději
          ze vzorů utvářených pohyby hvězd.
          Ovšem zatímco mnozí v potu tváře obnovovali svět, jiní se jej snažili podrobit. Zemí se jak povodeň valily
          armády krvelačného vojevůdce Mordekaisera, který rozdrtil a zotročil každého, kdo se opovážil protivit jeho
          vládě, a mágové tohoto řádu, jimž byla válka zcela cizí, měli pro tyrana jen pramalou hodnotu. Zajal je a

        </p>
      </div>
      <div class="col-xs-12 col-md-6 col-lg-4">
        <p class="v h">
          nechal si je předvést. A jak se nad nimi tyčil ve svém prokletém pancíři, jeho bystré oko padlo na Veigara.
          Mordekaiser okamžitě prohlédl yordlovo zkrášlení a uvědomil si, koho má před sebou. Popadl ho svou železnou
          rukavicí, zvedl jej z davu ostatních a odvlekl svou cennou kořist pryč. Zbývající mágy nechal popravit.
          Veigar skončil uvězněn v srdci vojevůdcovy nové monolitické pevnosti, kde byl nucen používat svou magii k
          temnějším účelům. Mordekaiser věděl, že yordlové jsou schopnější než běžní smrtelníci, a tak ho připoutal k
          hmotnému světu, aby mu znemožnil útěk zpět do Bandle City. Veigar tak byl zajatcem na tomto pekelném místě, a
          co hůř, život v takovéto izolaci je pro každého yordla tím nejděsivějším a nejkrutějším mučením. Proti své
          vůli zde musel provádět strašlivá kouzla – cílem některých bylo posílit pozici jeho vládce, někdy však šlo jen
          o bezdůvodné vyvolávání hrůzy.
          A jak se zdálo, právě hrůza byla hnací silou celé této říše strachu. Nepředstavitelným zoufalstvím stravovaný
          Veigar byl nedobrovolným svědkem toho, jak Mordekaiser díky svým zlým skutkům dosáhl téměř nesmrtelnosti.
          Yordl neměl zdání, zda to trvalo desetiletí, nebo staletí, ale jeho magie i vzhled se také začaly zvolna
          pokřivovat…
          Vzpomínky na minulost vybledly. Proč přišel na Valoran? Odkud pochází? Poznal vůbec kdy dřív nějaký jiný
          život? Podobné otázky tížily jeho křehkou mysl jako poslední záblesky světla před příchodem zatmění.

        </p>
      </div>
      <div class="col-xs-12 col-md-6 col-lg-4">
        <p class="v h">
          Časem se proti nemrtvému vládci vzbouřili jeho vlastní následovníci a jeho hrůzovláda skončila, ovšem tou
          dobou už byl Veigar téměř k nepoznání. Jeho oči zářily. Hlas měl protkaný jedem nenávisti. Stala se z něj
          troska jeho dřívějšího já. Když konečně uprchl ze své magické klece, neměl nejmenší chuť zapojit se do války o
          nástupnictví, která nevyhnutelně propukla. Kdesi hluboko ve svém nitru nejspíš toužil znovu získat pocit
          bezpečí a svobody, po kterém prahnou všechny živé bytosti.
          A přesto se rozhodl neodvrátit se od zla, nýbrž jej přijmout na své. Oblékl se do zbroje hodné temného
          černokněžníka a rozhodl se vybojovat si úctu ostatních jediným způsobem, na který si dokázal vzpomenout –
          nemilosrdností, zlými skutky a vzbouzením strachu v každém, kdo jej spatří. Přivolával na své nepřátele
          zuřivost samotných hvězd a uvězňoval je v bezčasém nekonečnu mezi okamžiky.
          A přesto… přesto se Veigarovy snahy nedočkaly téhož úspěchu jako činy jeho bývalého věznitele.
          Ano, dobří lidé z Valoranu se ho naučili bát, alespoň do jisté míry. Často nacházeli své pastviny sežehnuté na
          popel nebo sídlo místního barona srovnané se zemí. Občas ale také bandy loupežníků nevysvětlitelně prchaly ze
          svých úkrytů v lesích nebo někdo poházel po náměstí ostatky smečky šerovlků. V takových případech bylo těžké
          rozlišit, zda se jednalo o zákeřné skutky, nebo vítanou pomoc. Jak se zdálo, Veigarovy snahy šířit zlo
          nedopadly vždy tak, jak si přál.
          Přesto se tento zlotřilý yordl nevzdal svého snu stát se nejobávanějším padouchem na světě. Dál třímá v ruce
          svou ďábelskou hůl a netouží po ničem menším, než aby před ním všichni padli na kolena, a vychutnává si dobře
          načasovanou zkázu každého, kdo se odváží jej podcenit.
        </p>
      </div>
    </div>
  </section>
  <br>
  <div class="col-12 border-top border-bottom b tz0 veigar p-4">
    <p class="karta uprostred1">Povídka</p>
    <img class="card-img-top or" src="../../img/header.png" alt="header">
    <h3 class="card-text v uprostred1">Pravdivý a děsivý příběh o zrůdě ze Sosnovské věže</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Od Argentských hor se valila bouřková mračna, která slibovala poutavou podívanou, ale nakonec žádnou nedodala.
          Z vrcholku věže vypadal blížící se dav jako neuspořádaná hromádka dětských hraček – samá kopí z párátek a
          drobounké pochodničky. Postava v čele skupiny byla vysoká, s postříbřenými vlasy a mečem na opasku, jímž měla
          staženou svou ručně tkanou tuniku.
          Veigar sledoval, jak lidé buší do vnější brány. Už nehodlali dál snášet jeho zlovolné kousky a dožadovali se
          vykonání spravedlnosti za hrůzné činy, jež měl na svědomí. Konečně! Spěšně seběhl ze schodů k vnitřním dveřím.
          Brána s mohutným třeskotem povolila a vesničané vpadli na nádvoří. Jejich vůdkyně tasila meč, propletla se
          houštím neohrabaných končetin a počkala, až se zbytek skupiny postaví opět na nohy a sevře v dlaních správné
          konce svých kopí.
          Veigar vše pozoroval škvírou ve dveřích a chichotal se v netrpělivém očekávání.
          Žena vzhlédla a jejich oči se setkaly.
          Veigar si přitiskl rukavici přes ústa, ale už bylo pozdě, prozradil se. Farmáři zakopávali jeden přes druhého,
          jak se snažili ukrýt za sukní své velitelky. Bylo to dokonalé. Udělal krok vzad, a zatímco smíchy sotva držel
          svou hůl v klidu, výbušnou koulí fialové energie rozrazil dveře dokořán.
          Když se prach usadil, postavil se na vrchol kamenného schodiště. Věděl, jak impozantní pohled na něj musí být
          – klobouk, jenž se téměř nevešel do rámu mohutných dveří, železné boty, které vykřesávají jiskry a hrom při
          každém obřím kroku, a rukavice dost velká na to, aby rozdrtila každého, kdo se mu odváží postavit.
          Krčící se vesničané k němu bohužel dosud nezvedli zrak a zůstávat v této zastrašující póze začínalo působit
          křečovitě. Uvolnil dech, který dosud zadržoval, a trochu splaskl.
          „Padouchu!“ zvolala velitelka a napřáhla meč jeho směrem.
          Po Veigarově tváři, utápějící se ve stínu klobouku, se mihl úšklebek. Vzpřímil se a zaujal před zraky
          vesničanů co nejvýhrůžnější postoj.
          Pak začal křik a bědování. K jeho radosti kdosi vzadu dokonce omdlel.
          Načerpal sílu své zlovolné magie a vyvolal inkoustově černý mrak. Od hrotů kopí a přezek opasků začaly
          odlétávat fialové jiskry. Když pak vesničany obklopil hadovitý závan nejhlubší půlnoci, prudce se vymrštil
          vzhůru a vytvořil neprostupnou magickou bariéru, učinila velitelka pár vrávoravých kroků zpět.
          „Ticho!“ rozkázal jim Veigar.
          Vychutnával si každý dlouhý krok směrem dolů k uvězněnému davu, jenž byl lapený za hučící zdí fialového
          světla, odrážejícího se mezi sloupy vzdáleně připomínající spáry nějakého dravce. Zastavil se sotva na délku
          meče před velitelkou a pohlédl na zajatce za magickou stěnou.
          „Vidím strach ve vašich srdcích!“ prohlásil s pohrdavým odfrknutím. „Odvažujete se sem vkročit a protivit se
          mé hrůzovládě? Mně, Veigarovi, který podrobil své vůli magii samotného vesmíru? Veigarovi, slovutnému pánovi
          zla, jenž porazil bezpočet magických nepřátel při své pouti za ještě slavnějším –“
          „Dva roky po sobě jsi na moje pole seslal hejna krysokazů, tosʼ udělal!“ zvolal jakýsi farmář s obzvlášť
          tupými rysy a tváří zarudlou vztekem.
          Veigar zamrkal a snažil se chytit ztracenou nit. „Seslal jsem co…?“
          „A tejden před sklizní jsi uhranul Dolleeho, že nemohʼ na nohy!“ přidala se rozčilená oračka a ukazovala
          obviňujícím prstem na čím dál zmatenějšího slovutného pána zla.
          V tu chvíli jako by se protrhla hráz a vesničané jeden přes druhého dávali průchod svým stížnostem. Veigar
          rozuměl jen střípkům těch nejhlasitějších obvinění, jež se valnou většinou týkaly zkyslého mléka a nevzrostlé
          řepy. Když před tou kakofonií hlasů couvl, fialová bariéra zablikala a zmizela. Vesničané si toho však zřejmě
          vůbec nevšimli, jen zvolna kráčeli směrem k němu a křičeli mu do tváře.
          Do zad ho dloublo kamenné zábradlí schodiště. Byl obklíčen.
        </p>
      </div>
      <div class="col-md-6 col-sm-12">
        <p class="v h text-center p-4">
          
          Pokusil se odpovědět, ale jeho hlas ztrácel s každým slovem na důraznosti. „Ale já… já jsem…“ Natlačili se k
          němu, a místo aby k němu museli vzhlížet, dívali se mu už přímo z očí do očí.
          Všeobecný ruch náhle přehlušil starý přísný hlas. „Ustupte. Všichni.“
          „Ale Margaux…“ ozval se kdosi, ovšem tvrdý pohled velitelky umlčel veškeré námitky. Dav se stáhl a Veigar před
          ní osaměl. V tuto chvíli už vypadala dvakrát vyšší než on a vyzařovala z ní sebejistota.
          Nenáviděl ji.
          „Dobrá, padouchu,“ vyplivla. „Slyšel jsi ta obvinění. Jak hodláš prokázat svou nevinu?“
          Veigar měl pocit, jako by dostal políček. Vypjal hruď a hned se cítil o dobrou stopu větší. „Nevinu? Nevinu?!“
          Otočil se a vyrazil nahoru po schodišti. Dav nechal pod sebou. „Máte tu troufalost přijít k mému prahu se svým
          pověrčivým skuhráním a pak mě urážet otázkou, zda popírám, že bych za to mohl?!“
          Ohlédl se na ně přes rameno.
          „Jistě, že se k tomu nehlásím! Nic z toho není moje dílo! Ale ať vás ani nenapadne, že bych se snad snažil
          odvolávat na svou nevinnost. Obviňujete mě ze zlých skutků – a já jsem zlý! Od chvíle, kdy jsem uzmul tuto věž
          její dřívější neschopné majitelce, jsem zapaloval vaše pole! Terorizoval jsem vaše vládce, porážel je tak
          důkladně, že se zařekli se už nikdy nevrátit!“ Poslední dva schody zdolal jedním dlouhým krokem. „A pustil
          jsem se do hrůzného tažení proti okolním zlotřilým čarodějům! Protože nikdo mi nebude stát v cestě za získáním
          absolutní magické síly!“
          S těmi slovy obloha zapraštěla a z mraků vystřelily výboje, které se jaly vybuchovat po nádvoří. Veigar
          zaklonil hlavu a s divokým smíchem si vychutnával čirou slávu vlastního zla. Ti mrzcí smrtelníci ještě budou
          žadonit o odpuštění před tváří jeho děsivé velkoleposti!
          Když na chvíli přestal, aby se nadechl, všiml si, že se vesničané tísní v hloučku, něco si šuškají a vrhají
          jeho směrem hodnotící pohledy. Jedna z nich pozvedla hlavu. „Tys porazil Vixisu Krutou? Tu vojevůdkyni?“
          „Pochopitelně! Odmítla mi projevit náležitou úctu, a tak…“
          Jeho slova vyzněla do ztracena a skupina se vrátila k zanícenému šepotu. Veigar se nespokojeně ošil a snažil
          se zaslechnout, o čem to tam dole mluví. Lidé na sebe jeden po druhém přikývli a otočili se čelem k němu.
          Zastihli jej, jak právě rozvážně pozoruje naleštěný povrch své kovové rukavice.
          Vůdkyně jménem Margaux přistoupila k úpatí schodiště, neuměle se mu poklonila a oslovila ho. „Veliký a mocný…
          ehm… kouzelníku…?“
          „Čaroději!“ opravil ji Veigar.
          „Mocný čaroději. My, obyvatelé nevýznamné vesničky Sosnov –“
          „To je naše vesnice!“ pokusil se být nápomocný kdosi z davu.
          Margaux si povzdychla. „Ano, naše vesnice. Inu, jak vidíš, dostali jsme rozum a pokorně žádáme mocného
          čaroděje Špejchara –“
          „Je to Vei-gar! Veigar!“
          „Odpusť! Veigara! Pokorně tě žádáme, abys ušetřil naše životy a prostě, ehm, však víš… pokračoval v tom, co
          děláš.“
          Veigarovy oči se zúžily. „Jak to myslíš?“
          „No, prostě tak. Rozejdeme se domů a ty se budeš moci dál věnovat té svojí… hrůzovládě… či co. Žij a nech
          terorizovat, tak to vždycky říkám.“
          V tom musel být nějaký háček. Pokračovala však dál.
          „Samozřejmě ti budeme projevovat náležitou úctu. Proklínat za zády tvé jméno. Šířit zvěsti o tvém zlovolném
          řádění. Mimochodem, Frenk říkal, že jeho bratranec dole v Glorftu zaslechl zkazky o nějakém zlém
          černokněžníkovi, jestli tě to zajímá, třeba bys…“
          „Zničím ho! A jeho temná moc připadne mně!“ zatnul Veigar opancéřovanou ruku v pěst a vychutnával si představu
          sladkého triumfu, až rozdrtí jiného mága v kouzelnické bitvě.
          Margaux ho opatrně pozorovala. S nadějí, uvědomil si Veigar.
          Nakonec po dlouhém mlčení obrátil oči v sloup a máchl holí.
          „Hlupáci! Mysleli jste si, že dokážete ošálit mě – Veigara, pána zla?! Nejspíš jste doufali, že vám projevím
          milost a dopřeji vám rychlý a bezbolestný konec! Tak to vás musím zklamat, vaše životy totiž nejsou hodny mého
          času!“
          Zasmál se – a byl to hlasitý, dunivý smích, odpovídající jeho znovuzískané velikosti.
          „Zmizte mi z očí, bídní drnohryzové! Vraťte se do toho svého Sosnova a modlete se, abych vás už nikdy
          nespatřil hodny mé pozornosti!“
          Vesničané mu věnovali několik rozpačitých poklon a pukrlat a začali se zvolna šourat směrem k poškozené bráně.
          Margaux se odvážila na něj krátce mrknout a otočila se k odchodu.
          „Počkej!“ zaburácel. Ruka se jí sevřela na jílci meče.
          S co největší lhostejností, jaké jen byl schopen, sešel Veigar zvolna dolů po schodech.
          „Kdy myslíš, že bych si mohl promluvit s tím Frenkovým bratrancem o onom druhém čaroději?“
        </p>
      </div>
    </div>
  </section>
  <br>
  <footer class="p-3 mt-5 tz border-top b text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>