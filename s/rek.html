<!doctype html>
<html lang="cs">

<head>
  <title>League of Legends - Rek'Sai</title>
  <meta name="description" content="League of Legends - Příběh postavy Rek'Sai">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/reksai.jpg" alt="Rek sai">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Srek.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">REK'SAI</h1>
  <img class="card-img-top or" src="../img/header.png" alt="header">
  <h2 class="text-center karta">POSTRACH Z PRÁZDNOTY</h2>
  <hr class="tz h">
  <section>
    <div class="row">
      <div class="col-xs-12">
        <p class="v h">
          Rek'Sai je nemilosrdný predátor, největší a nejnebezpečnější svého druhu. Provrtává si tunely v zemi a
          nečekaně útočí na svou kořist, kterou následně sežere. Její neukojitelný hlad přeměnil v pustinu celé rozlehlé
          oblasti kdysi slavné Shurimské říše. Kupci, kočovníci i ozbrojené karavany jsou ochotni zajít si stovky mil,
          jen aby se těmto místům vyhnuli, ovšem někteří mazaní bandité své nic netušící oběti do jejího loviště naopak
          záměrně lákají. Jakmile si tě Rek'Sai všimne, tvůj osud je zpečetěn. Nemáš nejmenší šanci na útěk; je smrtí,
          která se k tobě řítí z hlubin.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 rek p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Sai Kahleek</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Šest chlapců a jeden velbloud, přičemž nahradit ty chlapce bylo levnější. Někteří byli sirotci a uprchlí
          otroci, ale většina z nich jich byla zavržená – náctiletí, které opustily jejich rodiny, neboť si je nemohly
          dovolit uživit. Jaheje už nejedl několik dní, když mu Shahib nabídl práci.
          Překročit Sai Kahleek se pokoušeli jen ti opravdu zoufalí, ale ti, kteří měli alespoň nějaký skrovný majetek,
          si chtěli najmout Shahiba. Jaheje se podíval přes ohniště na staršího chlapce. Shahibovi na tvářích vyrůstalo
          pár malých trsů vousů a hlas už mu při mluvení neskřípal. Jen málo chlapců přežilo přecházení přes poušť déle
          než pár let. Nikdo už to nechtěl dělat, jakmile si vydělal trochu peněz. Nikdo až na Shahiba, který přes Sai
          Kahleek přecházel skoro desátým rokem.

          Shahib zahvízdal a ostatní chlapci se mu seběhli u boku. Ukázal jim, jak si z nohou seříznout mozoly.
          „Musíte cítit každý krok,“ nakázal jim. „Začněte u palce, pak chodidlo pomalu pokládejte, dokud nedošlápnete
          na celou nohu. Teprve až pak přeneste váhu ze zadní nohy.“ Postavil se a předvedl jim, jak dělat dlouhé, tiché
          kroky.
          „Cvik,“ vysvětlil. „Kdyby velbloud kráčel moc pomalu, prozradil by naši přítomnost. Musíte být tišší a musíte
          být rychlí.“
          Jahejovi první den nohy silně krvácely; málem tou bolestí omdlel. Když karavana zastavila a země se ochladila,
          dlouho cvičil. Čtvrtého dne byla bolest tak silná, že se musel zakousnout do kusu kůže. Shahib mu jeho
          techniku pochválil.
          Když ji Shahib ukazoval ostatním chlapcům, smál se. „Sledujte,“ řekl. „Jaheje je tišší než já. Hýbejte se jako
          on. Každý jeho krok je lehký jako myší a dlouhý jako gazelí. Ano, takhle můžete Sai Kahleek přežít.“
          Jaheje, který toužil po chvále toho staršího chlapce stejně jako po výcviku, který potřeboval k přežití, ho
          brzy začal všude následovat. Sledoval, jak Shahib odpočíval s jednou nohou ve vzduchu, obtočenou kolem do země
          zabodnutého kopí. Sledoval, jak Shahib každé ráno hlavici kopí převazuje, aby na něm třásně vlajky vždy vlály
          jako listy pouštní palmy. Sledoval, jak Shahibovy oči systematicky prohledávaly poušť, stále a dokola, a
          zastavily se jen tehdy, když je kvůli spánku zavřel.

          Dorazili po druhém měsíci. Z vrcholku dun Jaheje shlédl na kostru mrtvého boha. Nikdo nevěděl, čím ta příšera
          byla, když byla živá, ale její obrovitá žebra trčela k nebesům a každé z nich vrhalo stín, který zahalil celou
          karavanu. Její kosti znamenaly, že vstupují do Sai Kahleek.
          Seveřané Sai Kahleek nazývali „Moře kostí“, ale to byl chybný překlad. Laajijské kmeny nikdy žádný oceán
          nespatřily. Slovo sai laajijští používali pro písečné pláně a volné seskupení kamenů, přes které se chodilo
          pomalu a bolestivě. Znamenalo to, že země je provrtaná tunely. Znamenalo to, že tady loví XerʼSai. Znamenalo
          to, že pod pískem číhá smrt.

          Skupina chlapců, kteří za sebou táhli starého velblouda, vyrazila za rozbřesku. Před karavanou měli náskok půl
          dne cesty.
          Jaheje našel první noru druhý den a zamával svou signální vlajkou. Shahib k němu zlehka přikročil. Opatrně se
          k díře přiblížili a zastavili se tucet yardů od ní. Otvor nebyl větší než meloun, ale vycházely z něj jedovaté
          výpary. Shahib vyslal jednoho z chlapců, aby karavanu přesměroval jinudy.
          Jaheje se podíval zpět a zeptal se Shahiba: „Dokážeme zabít takhle velkého Xer‘Saie?“
          Shahib se poškrábal na bradě a odpověděl: „Kůže jim věkem tvrdne.“ Pomalu se mu na tváři rozlil pyšný úsměv.
          „Minulý rok jsem zabil jednoho velkého jako šakal. O velblouda jsme přišli, ale zabil jsem ho.“
          Jaheje se usmál a užíval si chvástání svého učitele. Zeptal se: „Existuje Rek’Sai?“
          Shahib se otřásl a jeho nálada náhle zhořkla. „Já ji viděl.“ Ale dřív, než se Jaheje na slavnou šelmu mohl
          vyptat, Shahib se narovnal a řekl Jahejovi, aby šel dál. Plížili se kolem díry v zemi, poslouchali, vyčkávali,
          sledovali obzor a hledali jakýkoliv pohyb.

          Když Jaheje poprvé zaslechl zvuk poplašného zvonu, chvíli to trvalo, než mu došlo, co to znamená. Něco se k
          nim blížilo zezadu, z východu. Tak moc se soustředil na hledání skrytých děr, že zapomněl sledovat obzor.
          Velbloud zahýkal a Jaheje pátral po signálních kopích ostatních chlapců ze své skupiny. Na hranici svého
          dohledu viděl tři jejich vlajky.
          Opět zazvonil zvon. Chlapec, který XerʼSaie spatřil, chtěl nyní pomocí zvonku příšeru zmást. Jaheje musel
          velblouda odehnat karavaně z cesty směrem k hlídce. Za předpokladu, že hlídka nebyla zabita, by XerʼSai měl
          jít za velbloudem pryč od karavany, což by hlídce otevřelo bezpečnou únikovou cestu.
          Jaheje viděl, jak k němu Shahib běží. Vyzáblý dorostenec zanechal tichého nakračování a utíkal k velbloudovi a
          Jahejovi jako o závod. Když se za Shahibem náhle objevil oblak prachu, upustil své kopí.
          Jaheje utíkal k obrovskému zvonci, který měl velbloud na sobě. Strhl jej na zem a udeřil do něj vší silou.
          Zvuk, třebaže tlumený zemí, ho praštil do uší. Nepřestával bít, ale oblak prachu, který pronásledoval Shahiba,
          svůj směr nezměnil. Každou vteřinou se přibližoval.
          V tu chvíli se zdálo, že Shahiba předežene. Místo toho, aby utíkal nebo uhnul, ustrnul na místě a vykřikl:
          „Nehýbejte se!“
          Ostatní chlapci stáli tak nehybně, jak jim to jejich těla umožnila. V tom samém okamžiku se starý velbloud
          rozeběhl.
          A pak, než kdokoliv stačil cokoliv říct, je udeřil praskot energie jako rána pěstí. Vlasy na Jahejově zátylku
          se naježily.
          „Je blízko,“ zašeptal Jaheje.
          „Ne,“ varoval ho Shahib. „Není blízko. Je velký.“ A Jaheje vůbec poprvé na tváři staršího chlapce spatřil
          skutečný strach.
          Shahib sledoval poušť, jestli neuvidí ploutev, oblak prachu, cokoliv. Pak odhadl vzdálenost. „Karavana je
          příliš daleko. Jestli půjde po tom velbloudovi, můžeme to stihnout k těm skaliskům.“
          Jaheje se zoufale otočil a hledal skrytou příšeru. „Kde je?!“
          V dálce slyšeli, jak velbloud zahýkal bolestí. Výkřiky zvířete náhle utichly.
          „Co by dokázalo zabít velblouda tak rychle?“ zeptal se Jaheje.
        </p>
      </div>
      <div class="col-md-6 col-sm-12">
        <p class="v h text-center p-4">
          Shahib ho postrčil kupředu. „Musíme se dostat k těm skaliskům,“ naléhal.
          A tak se dali do běhu.
          Když jim Shahib řekl, aby se zastavili, zastavili se. Když jim naznačil, aby kráčeli potichu, kráčeli potichu.
          Jaheje mohl jen doufat, že Shahib viděl to, co on ne.
          Ale zdálo se, že se jim černá skaliska vzdalují. Bylo jedno, kolik kroků udělali, stále se jim nemohli
          přiblížit. A tak se dali do běhu, zatímco oblaka zahalila slunce a poušť zčernala. Utíkali a vítr zametal
          jejich stopy. Utíkali a věděli, že je XerʼSai za nimi; věděli, že slyší každý špatný krok, každé zaškobrtnutí.
          Utíkali a věděli, že je sleduje a že se s každou jejich chybou přibližuje.

          Když to Jaheje spatřil, vypadalo to jako obří ústa vytesaná do skály, ze které hrozivě syčely výpary. Otvor do
          nory byl tak velký, že i kdyby stál vzpřímeně, byl by do něj dokázal vejít, aniž by musel sklonit hlavu.
          „RekʼSai,“ zašeptal ve vyděšeném úžasu. Když se otočil, uvědomil si, že všude kolem nich byla černá skála
          prolezlá obřími chodbami netvora.
          Malý Xalee vyslovil tu strašlivou myšlenku, která jim všem došla: „Ona se dokáže provrtat skálou.“ Útesy,
          které považovali za své útočiště, byly vlastně RekʼSaiiným doupětem.
          „Měli bychom se vrátit a zkusit se dostat ke karavaně,“ navrhl Xalee.
          „Jestli chceš, tak si to zkus,“ odpověděl Shahib.
          „Můžeme našlapovat potichu.“
          „Den cesty,“ upozornil ho Shahib. „Dokážeš jít nehlučně celý den?“
          „Co budeš dělat, Shahibe?“ zeptal se Jaheje.
          „Jestli se vrátíme, umřeme v Sai Kahleek. Já půjdu dál a budu se modlit, že nade mnou někdo bdí.“
          Xalee se zeptal: „Kam tohle údolí vede?“
          „Nezáleží na tom, kam vede. Je to naše jediná možnost.“
          Opatrně kráčeli podél útesu, vstoupili do větrem ošlehaného údolí a doufali, že brzy dojdou k nějaké vodě.
          Vyhýbat se obřím dírám v zemi bylo nemožné. Všichni chlapci se v duchu modlili, aby RekʼSai místo nich
          uslyšela a pronásledovala vzdálenou karavanu.
          Jak se slunce nakrčilo nad okraj údolí, odhalilo opuštěnou překážku, která proti nim stála. V kaňonu nebylo
          možné jít tiše, protože jim pod nohama praštěly kosti. Zvuk každého kroku se ozýval dutou mrtvolností.

          Vynořila se ze skryté nory za nimi, která se tvářila jako slepá. Jahejovi se vše rozmazalo.
          „Zpátky!“ vykřikl Shahib na ostatní. „Postavte se po větru!“
          Pro Xaleeho to varování přišlo příliš pozdě. Tvor chlapce stáhl dolů jako vlk, který skočil po myši. Jeho
          obrovité tesáky Xaleemu přesekly páteř a zabily ho dřív, než stihl vykřiknout.
          RekʼSai se tyčila nad Jahejem, byla dvakrát tak vysoká jako on. Její mocné přední končetiny se pohybovaly na
          všechny strany. Za tělem se jí táhl pijavkovitý ocas, mnohokrát větší než aligátor. Její dlouhý jazyk se
          zvedl, zakolébal se jako tančící kobra a zavětřil.
          Jaheje cítil, jak ho každý sval v těle bolestivě nabádá k pohybu. Stál jako přimrazený, zatímco se k němu
          obrovský XerʼSai otočil. Vnitřnosti mu pokrývaly tvář bez očí a obrněný zobák.
          RekʼSai byla ve své hrozivosti tak cizozemská a dokonalá, že Jaheje cítil, jak se mu ústa úžasem otevřela
          dokořán. Chlapec sevřel hůl svého kopí, ač si byl jistý, že kdyby zaútočila, nedokázal by její kůži
          probodnout.
          „K zemi!“ vyštěkl Shahib.
          Všichni chlapci si lehli na zem, zatímco RekʼSaiina „ploutev“ tepala chorobně zelenou barvou. Jaheje cítil,
          jak nad ním praská neviditelná energie.
          XerʼSai se obrátil ke vzdálené karavaně. Znovu zavětřil jazykem a odhadoval vzdálenost. Náhle se ploutvi
          vrátila původní nachová barva a tvor stáhl Xaleeovo tělo s sebou do nory.
          Kromě kaluže houstnoucí krve a Xaleeovy nepřítomnosti po té velké stvůře nezůstala ani stopa.
          Shahib šeptem zavelel k pohybu. Přeživší se tiše vytratili hlouběji do kaňonu.

          Nikdo nemluvil. Temný kámen, provrtaný dírami, jim sebral schopnost mluvit, plakat, truchlit.
          Když se vymanil z kouzla, přemohlo ho vyčerpání. Jaheje se rozhlédl po stěnách kaňonu. Okamžitě si uvědomil
          obrovský význam toho, co je pronásledovalo a proč se Shahib rozhodl jít dál. Od časů Omaha Azira, kdy kámen
          byl hlínou a Shurima se hřála ve slunečním svitu, zde RekʼSai lovila. To údolí patřilo jen a jen jí. A všichni
          věřili, že Xer‘Sai žijí jen proto, aby žrali.
          „Ale proč se zdržují tady?“ řekl Jaheje nahlas.
          Náhle se příšera objevila. Vyrazila ze země před nimi a vrhla se na Jaheje.
          Jaheje se přikrčil, zatímco se kolem něj Rek’Sai přehnala a její tělo zaclonilo slunce. Když přistála, její
          přední končetiny rozervaly půdu a ona zmizela pod povrchem.
          Nejmladší chlapec VezKah se ukryl ve křoví a gestikuloval na Jaheje, aby se přesunul blíž k němu. Přesně v ten
          okamžik se mu ústa otevřela hrůzou. Z RekʼSaiiny ploutve vyrazil puls temné energie a rozerval půdu, zatímco
          se vrhla směrem k VezKahovi. Půda praskla, jak ji svým tělem rozryla, a vyhodila chlapce do vzduchu. VezKah
          dopadl na zem jako hadrová panenka, zatímco se obří ploutev hnala k ostatním chlapcům.
          Shahib a Jaheje společně vyběhli z úžlabiny tak rychle, jak to jen dokázali.
          Tvor se vrhl kupředu a pak zpomalil do rytmu, který odpovídal jeho klikatému pronásledování. Zatlačil je ještě
          hlouběji do údolí a odřízl jim veškeré únikové cesty.
          Tiché našlapování teď bylo k ničemu. RekʼSai byla moc blízko. A nezbývalo nic než utíkat.

          Když Caleebovi došel dech, Rek’Sai se ho zmocnila. Když to Shahib viděl, zastavil. Sebral Caleebovo kopí a
          čekal. Vzduch všude kolem něj vířil a kroutil se jako odraz ve vodě.
          „Co to děláš?“ zašeptal Jaheje.
          „Budu velbloud. Našlapuj potichu.“ Shahib si prohlédl stěny kolem sebe. „Řekni všem, co jsi tu viděl.“
          Jaheje sledoval Shahibův pohled. Nory rozdělovaly kamenné útesy za ním do vzorce vzájemně se protínajících
          kruhů. Z nich vytékala prazvláštní energie černá jako tuš, která odkapávala jako lepkavá kapalina. A skrz tuto
          matici se kroutila a ohýbala nestlačitelná realita, neboť se do našeho světa chystalo vstoupit něco jiného.
          V tomto osamělém údolí se skrývalo skutečné doupě XerʼSaiů v podobě napůl vyhrabaného tunelu. Tunelu do jiného
          místa, které jako by vypadlo z nočních můr, kde se tyto příšery zrodily a kde na dokončení této brány do
          našeho světa hladově čekaly ještě horší věci.
          „Nezastavuj se, Jaheje,“ řekl Shahib s unaveným úsměvem. „Každý krok lehký jako myší a dlouhý jako gazelí.
          Musíš přežít Sai Kahleek.“

          Jaheje se dostal až ke vzdálenému útesu, než uslyšel výkřik. Otočil se a opatrně našlápl přesně tak, jak ho to
          Shahib učil.
          Z jeho učitele mezitím nezbylo nic než zvuk praskání kostí a žvýkání velké šelmy.
          Jaheje sledoval, jak Rek’Sai otevřela chřtán a vytáhla ze Shahibova zničeného těla lepkavou kouli temné
          energie. Koule se točila, zatímco z ní odkapávaly na zem táhlé a lepkavé pramínky a Rek’Sai ji zpracovávala do
          tvaru, který připevnila mezi dvě nory.
          Jaheje odvrátil zrak, pak se tiše otočil a jemně vykráčel z údolí.

          Jahejovi příští den došel pot. Cítil, jak mu vyprahlé oči drhnou o víčka. Rty mu natekly a pak bez krve
          popraskaly.
          Když mu svaly na lýtkách sevřela křeč z dehydratace a on už nedokázal tiše našlapovat, upadl na zem a plakal.
          Plakal kvůli těm dnům, kdy hladověl, než se přidal k Shahibově karavaně. Plakal kvůli tomu, že věděl, že ho
          rodiče odvrhli namísto jeho bratrů. Plakal kvůli Shahibovi, prvnímu člověku, který se k němu choval vlídně. A
          s těmito posledními slzami se vyškrábal zpět na křečí sevřené nohy a postavil se. Věděl, že každým roztřeseným
          a unaveným krokem prozrazoval svou pozici všem okolním XerʼSaiům, ale Jaheje se trmácel dál.

          Když Jaheje dorazil k velké řece Renek a vyprávěl svůj příběh, jen málokdo mu věřil. Ale brzy si všichni,
          kteří se pokusili překročit Sai Kahleek s alespoň nějakým skrovným majetkem, chtěli najmout Jaheje. A Jaheje
          učil odvržené chlapce, jak si z nohou seříznout mozoly a jak tiše nakračovat. Učil je, jak přežít Sai Kahleek,
          a všechny své žáky varoval před příšerou jménem Rek’Sai.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>