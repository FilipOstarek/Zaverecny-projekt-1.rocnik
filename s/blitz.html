<!doctype html>
<html lang="cs">

<head>
  <title>League of Legends - Blitzcrank</title>
  <meta name="description" content="League of Legends - Příběh postavy Blitzcrank">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/blitzcrank.jpg" alt="blitzcrank">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sblitz.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">BLITZCRANK</h1>
  <img class="card-img-top or" src="../img/header.png" alt="header">
  <h2 class="text-center karta">PARNÍ MECHANICKÝ GOLEM</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Blitzcrank je obří, téměř nezničitelný golem na parní pohon, který byl původně stvořen k tomu, aby se v Zaunu
          staral o likvidaci nebezpečného odpadu. Blitzcrank se vyvinul nad rámec svého prvotního účelu a nyní svou sílu
          a odolnost nezištně využívá k ochraně druhých. Dokáže prohlédnout falešné pozlátko a klam a spatřit pravý
          záměr, díky čemuž pomáhá těm, kteří se ocitnou v nouzi.
          Krátce po vývoji magitechniky se začali vynálezci a vědci houfně stahovat do Zaunu, kde mohli experimentovat s
          nestálými materiály, aniž by je omezovala přísná pravidla a nařízení, která vládnou v Piltoveru. Jejich pokusy
          často končily katastrofálně, například zničením celých budov a vylitím toxických chemikálií do okolních ulic.
          Tým na Katedře techmaturgie vyvinul parou poháněné golemy, kteří by odstraňovali nebezpečné trosky, což byl
          úkol příliš nebezpečný i pro ty nejzoufalejší Zauňany.
          Golemové neúnavně pracovali v ulicích a přenášeli odpad na stále četnější skládky kolem města. I mezi takto
          houževnatými stroji docházelo k častým nehodám a automatony bylo opakovaně nutné posílat zpátky na katedru
          téměř zničené. Prodírat se slizem na dně Zaunu nebylo nic lehkého a kyselé, až žíravé chemikálie postupně
          opotřebovávaly jejich kovové schrány.
          Jeden ctižádostivý mladý vynálezce známý jako Viktor snil o tom, že stvoří odolný stroj, který by dokázal
          uklízet trosky efektivněji a navíc by nevyžadoval nákladné opravy. Dal dohromady rozbité části vyřazených
          golemů a vyhýbal se těm nablýskanějším součástkám, které byly oblíbené mezi jeho kolegy. Viktor používal
          dokonce i řadu nechtěných materiálů a díky tomu navrhl odolnější stroj.
        </p>
      </div>
      <div class="col-xs-12 col-md-6 col-lg-4">
        <p class="v h">
          Svůj výtvor pojmenoval Blitzcrank a doufal, že golem rychle odklidí veškerý odpad a že bude mnohem lepší než
          jen součet jeho vyřazených částí. Poté, co Viktor do Blitzcranka vložil neutuchající touhu sloužit zaunskému
          lidu tak, že jim z cesty bude odstraňovat toxiny, vyslal ho pomáhat do Jímky.
          Golem si vzal Viktorovo přesvědčení k srdci a věřil tomu, že sebeobětování a nesobecké smýšlení by mohly být
          cestou ke skutečné slávě celého města. Blitzcrank se přidal k ostatním uklízecím strojům a vedl pátrací
          skupiny daleko za obvyklé znečištěné oblasti. Nebojácně čistil toxické čtvrti města od těch nejodpornějších
          chemických nánosů, aniž by bylo nutné posílat ho na katedru kvůli opravám.
          S tím, jak se Blitzcrank potkával s ostatními městskými hrozbami, si pro svou skupinku golemů vyvinul čím dál
          ctižádostivější plány, ale zjistil, že jeho vlastní koncepce byla omezená, takže nemohl vykonávat jinou práci
          než odklízení chemických nečistot. Jedné noci si půjčil Viktorův kufřík s nářadím a vypáčil kryt svého
          vlastního parního stroje. Přenastavil své soustrojí a odstranil veškeré limity své funkčnosti, aby toho pro
          město mohl vykonávat ještě víc.
          V následujících týdnech Blitzcrank zorganizoval evakuaci celých městských čtvrtí, aby lidem pomohl vyhnout se
          toxickým výparům. Také přesměroval systém přerozdělování jídla, aby zvýšil jeho účinnost, a opravil složitou
          filtrační soustavu, aby se do společné studny dostala čistá voda. S každým dobrým skutkem si Blitzcrank
          upevňoval pocit vlastního účelu a vyvinul si vědomí, což se dosud žádnému golemovi nepovedlo.
          Viktor si všiml neobvyklých změn u svého výtvoru a pokusil se napodobit Blitzcrankovo hluboké vědomí a
          soběstačnost i u ostatních strojů. Blitzcrank však nikdy neprozradil, jak svého probuzení dosáhl, a bez této
          znalosti Viktor jeho úspěch zopakovat nedokázal.
        </p>
      </div>
      <div class="col-xs-12 col-md-6 col-lg-4">
        <p class="v h">
          Blitzcrank chodil po ulicích Zaunu celé dny a odmítal se zastavit nebo si odpočinout, když by někteří lidé
          mohli potřebovat jeho pomoc. Jeho užitečnost se rozšířila nad rámec lidí i na pouliční zvířata a dokonce i na
          rozbité automatony. Když výbuch plynu zničil Davoranský orloj, zachránil díky své obří jeřábovité paži rodinu
          mechaniků i s jejich černou kočkou – dokonce přitom v dětské ložnici opravil maličkou mechanickou tanečnici.
          Pro parního golema nebyl žádný úkol příliš velký – během jediného dne dokázal chemosyčákům překazit loupež,
          chytil ledovou pochoutku jednoho dítěte dřív, než spadla na zem, a zachránil ztraceného pora z jednoho
          pojízdného cirkusu před srážkou s porouchaným velocipedem.
          Jak čas plynul, Blitzcrank se dozvěděl, že několik lidí, které předtím zachránil, onemocnělo poté, co byli
          vystaveni škodlivým chemikáliím. Plný úzkosti kvůli tomu, že jim nedokáže pomoct, se obrátil na svého
          stvořitele. Viktor, kterého zajímal vývoj lidství nad rámec křehké smrtelnosti, mu chtěl pomoct. Slíbil
          Blitzcrankovi, že díky jeho pokrokům na poli techmaturgie můžou porazit smrt.
          Blitzcrank přesvědčil jednu rodinu z okolí Jímky, aby Viktorův přístup vyzkoušeli, a spolu s vynálezcem
          pracoval na výrobě strojů, které se hladce propojovaly s jejich těly a překonaly jejich nemoc.
          Zpočátku byl tento přechod úspěšný a rodině se navrátila pohyblivost, o kterou kvůli onemocnění přišla. Ale po
          pár měsících pevného zdraví jejich těla začala selhávat. Viktor a Blitzcrank neúnavně pracovali na tom, aby
          našli lék, ale jejich úsilí jen oddalovalo nevyhnutelné. Netrvalo dlouho a celá rodina zemřela.
          Blitzcrank, rozesmutnělý neúspěchem, věděl, že tento způsob pomáhání lidem není určený pro něj. Rozloučil se
          se svým stvořitelem jako přítel a kolega a doufal, že toho pro zaunský lid dokáže udělat co možná nejvíc.
          I když někteří vidí Zaun jako chaotické místo, kde se provádějí nekontrolované a lehkomyslné pokusy a kde
          vládne bezpráví, Blitzcrank v něm vidí jen své nekonečné možnosti. Hledá v Zaunu způsob, jakým by mohl
          vykonávat dobro, a ohlíží se zejména na ty, které společnost opominula či zavrhla. Blitzcrank věří, že s
          trochou kolomazi ze Zaunu vyroste to nejskvělejší město, jaké kdy Valoran spatřil.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 blitz p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Těleso</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Nade mnou se tyčí vypouklé břicho Sílícího stenu se skřípajícím nekonečným zástupem převodů a složitou
          železnou konstrukcí. Někteří říkají, že Sten ke svému jménu přišel podle kovaného železného vlka, který řve na
          vrcholu magidraulického výtahu; jiní přísahají, že v kabině straší duch panského sluhy zahalený v černém
          závoji, a že když ho Sten odnáší pryč od jeho ztracené lásky v Zaunu, kovovým jádrem výtahu se ozývá jeho
          sténání. Mnozí Piltoveřané, kteří jsou tolik přesvědčeni o vlastním zdravém rozumu, jsou si jistí tím, že ten
          název neodkazuje na nic jiného než na chladný vítr, který kvílí mezi rozsedlinami pod jejich městem.
          Ale pro mě Sten není pouhý jeden osamělý pláč. Je to celý orchestr hluku, melodická směsice tisíce jedinečných
          zvuků. A právě proto mě ten stroj přitahuje.
          Tento několikapatrový výtah, který podpírají tři svislé nosníky vysoké jako město samo, sjíždí na úroveň
          Promenády a vrávoravě zpomaluje, dokud se nezastaví.
          „Výstup na Promenádu!“ oznámí strojvůdkyně, jejíž hlas zesiluje zvonovitý sonofon. Zároveň si upravuje své
          tlusté brýle. „Pomezní tržiště, Katedra techmaturgie, Zahradnické středisko.“
          Cestující vystupují z výtahu. Desítky dalších zase nastupují a rozestupují se po patrech: kupci cestují do
          Zaunu, aby obchodovali v nočních bazarech, dělníci po šichtě se vracejí domů vyspat, zámožní Zauňané jedou na
          návštěvu nočních květů v kulti-ventech se skleněnou kupolí. Pak jsou tu ti nikým nevidění cestující, kteří se
          ve Stenu zabydleli. Sleduju je, jak se plahočí ve stínech: morové krysy, stínzajíci a viridiánoví brouci.
          Někdy těmi rozsedlinami sešplhám dolů do Jímky, ale dnes toužím po té harmonii zvuků, o které vím, že mi ji
          výtah zajistí.
          Než abych vstoupil předními dveřmi, zhoupnu se okolo kabiny a zachytím se za nejspodnější příčku, kde jsou
          skleněná okna lemována drážkovanými ocelovými podpěrami. Mé kovové pláty řinčí, když šplhám na Sten, a
          přitahují nejen pohledy cestujících, ale i něco, co vypadá jako úšklebek strojvůdkyně. Mé znalosti výrazů
          tváře se každým dnem prohlubují.
          Většina cestujících jezdí uvnitř kabiny, která je chrání před zimou a sazemi, ale tady venku, na otevřeném
          vzduchu, slyším uspokojující klikání mechanických částí, které zapadají na své místo, a slabé syčení páry, jež
          uniká s tím, jak sjíždíme do Zaunu. A krom toho většinou dveří stejně neprojdu.
          Malý chlapec se drží ruky svého jímkařského otce a zírá na mě skrz okno. Mrknu na něj a jeho ústa se rozšíří
          něčím, o čem hádám, že je to údiv. Krčí se za svým otcem.
          „Jedeme dolů!“ říká strojvůdkyně. Zazvoní na velký zvon a nacvaká něco na číselníku na jasně rudé krabičce.
          Skoro až cítím bzukot těch příkazů, když se hrnou přes kabely k výtahovému motoru.
          Pod námi jsou železné špice zaunských věží a zelené světlo kulti-ventů se třpytí jako svíce v pohasínajícím
          světle. Sten hrčí a skřípe, zatímco jeho hřídele spirálovitě sjíždějí po třech obrovských nosnících zatížených
          železem, ocelí a sklem. Z nejsvrchnější roury píská valící se pára.
          Jímkař spolu se svým děckem v kabině přihlížejí tomu, jak jeden hudebník ladí svůj čtyřstrunný kytarion a
          začíná hrát libou melodii. Jeho píseň zní do taktu rachotících převodů a hrčícího soustrojí Stenu. Otec si
          poklepává nohou do rytmu. Jeden brouk cvaká klepety, když prchá od mužovy těžké boty. Banda chemosyčáků se
          opírá o zeď a užívá si krátkou chvíli klidu, protože v rámci svých zběsilých výletů do města si takovou
          přestávku mohou dovolit málokdy.
          Sten během našeho sestupu vydává svou dokonalou směsici zvuků. Podivuji se té symfonii kolem sebe a přistihnu
          se, jak si broukám hluboké bzučící tóny spolu s výtahem. Ten rytmus ve mně přede a já si říkám, jestli to cítí
          i ti kolem mě.
          „Entresol!“ zvolá strojvůdkyně, když výtah začne zpomalovat. Pár poslíčků s balíčky zabalenými motouzky
          vystoupí a spolu s nimi i skupina chemtechnických výzkumníků a řada chemokupců. Nastoupí veselý dav Zauňanů z
          kabaretní čtvrti.
          „Jedeme dolů!“ řekne, zazvoní na zvon a Sten jí odpoví chrčením. Výtah klesá a okna se mlží kvůli výparům
          řinoucím se z trubek nad nimi. Po mé kovové hrudi stékají krůpěje vody, zatímco harmonie břinkajícího
          soustrojí a svištící páry začíná hrát nanovo.
          Vzorec zvuků přeruší nesouladný šelest. To chvění je mírné, ale já poznám, že něco není v pořádku. Výtah
          pokračuje jakoby nic, dokud jeho dokonalý rytmus nepřeruší roztřesené žuchnutí.
          Přestože se mi nikdy nezdál žádný sen, vím, že takto náhlé přerušení rytmu je pro každý stroj tou nejděsivější
          noční můrou.
        </p>
      </div>
      <div class="col-md-6 col-sm-12">
        <p class="v h text-center p-4">
            Spirálovitý převod je zaseklý a železné podpěry drhnou o kabinu se strašlivým skřípěním. V sázce je mnoho
            životů a já cítím, jaké bolesti má stroj, když se zoufale opírá o své nosníky. Celá váha Stenu se dme proti
            jeho ohýbajícím se sloupům a kabina se naklání v hrozivém úhlu. Nýty odlétají ze svárů, jak se kov odtahuje
            sám od sebe.
            Na okamžik se zakýváme, pak padáme.
            Uvnitř kabiny cestující křičí a chytají se za nejbližší zábradlí, zatímco se řítí k zemi. Tohle je úplně jiný
            sten.
            Chytím se pevněji nejspodnějšího patra kabiny. Natáhnu druhou ruku a vymrštím se k jednomu ze tří svislých
            podpůrných sloupů. Železný nosník je kvůli mlze kluzký a mé sevření ho o píď mine. Stáhnu svou ruku a ze zad
            se mi vyvalí pára, když to zkouším znovu a svištím ke druhému sloupu. Zase vedle.
            Čas se zpomaluje. Chemosyčáci uvnitř kabiny se drží římsy, zatímco onen viridiánový brouk vyletěl otevřeným
            oknem. Jímkař a jeho dítě se opírají o sklo, které pod jejich vahou praská. Chlapec se propadne ven a ještě se
            stihne zachytit za konstrukci, ale prsty mu proklouznou a on padá.
            Natáhnu se a chytím chlapce v letu, načež svou paži přitáhnu.
            „Drž se,“ říkám mu.
            Dítě se mi přitiskne na pláty na zádech.
            Ještě jednou svou paži vystřelím nahoru k podpůrnému nosníku a tentokrát má ruka s halasným břinkotem narazí
            na masivní kov. Pevně ho sevřu. Má druhá paže se natahuje, neboť ji stahuje dolů řítící se kabina, až se
            bojím, že mi prasknou klouby. Visím ve vzduchu a snažím se zpevnit sevření.
            S velkým cuknutím mi paže škubne, když výtah zastaví svůj volný pád. Z toho náhlého zastavení se otřese. Nyní
            ho podpírá jen moje paže. Chlapec se klepe, zatímco se snaží pevně držet mých zad.
            Sten je pořád ještě nějakých patnáct metrů nad zemí a vznáší se nad budovami na úrovni Jímky. Mé překrývající
            se kovové pláty úpí pod náporem té váhy a já soustředím veškeré své úsilí na to, abych se udržel pohromadě.
            Když spadnu, Sten spadne se mnou a spolu s ním i všichni jeho cestující.
            Svírám svou paži kolem nosníku a sjíždím dolů po něm. Urazíme tři metry a kabina se nebezpečně zakymácí, ale
            pak se opět ustálí.
            „Omlouvám se!“ vykřiknu. Vyjádření soucitu dokáže lidi v krizových okamžicích uklidnit.
            Musím to zkusit znovu. Musím být silný.
            Jen velice mírně uvolním sevření podpůrného sloupce a s pronikavým skřípěním něžně sjedeme dolů těch
            zbývajících dvanáct metrů, které nás dělí od pevné země. Ventily se mi sténavě stahují.
            Cestující sténají stejně, když se potácejí dveřmi a rozbitými okny ven z kabiny na úroveň Jímky a navzájem se
            podpírají.
            Chlapec mi na zádech přerývaně dýchá, zatímco se drží mého krku. Mé paže bzučí, když je stahuji a snáším se na
            zem. Klekám si, aby děcko dosáhlo na zem. Štrachá se zpátky ke svému otci, který ho obejme.
            Z výtahu se vynoří strojvůdkyně a podívá se na mě.
            „Zachránil jsi nás. Nás všechny,“ řekne a její hlas se třese – myslím, že je v šoku. „Děkuju ti.“
            „Jen plním svůj účel,“ říkám. „Jsem rád, že nedošlo ke zranění. Přeji vám hezký den.“
            Usměje se a pak se obrátí k davu Zauňanů, kteří se seběhli, aby nabídli svou pomoc cestujícím a započali s
            opravami. Jedna z chemosyčáckých dívek nese kytarion hudebníkovi, který se plazí z výtahu. Pár návštěvníků
            kabaretu uklidňuje jednoho staršího muže.
            Dva magitechnici klopýtají ke mně a já je nasměruji ke zdravotníkovi, který zakládá stanovou opravářskou
            stanici. Mumlání cestujících se spolu se sykotem a steny zraněných míchá s bzučením a vířením Jímky. K bzukotu
            se přidává i parní stroj v mé hrudi a já mám chuť si pískat.
            Chlapec se obrátí a nesměle mi zamává.
            Zamávám mu také.
            Dohání svého otce, jehož těžké boty vyklepávají rytmus na dlážděné ulici. Z útrob Sílícího stenu se ozývá zpěv
            přesouvajících se kol a klapot převodů. Viridiánový brouk svírá svá klepeta přesně do rytmu a pomalu mizí
            směrem k Jímce.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>