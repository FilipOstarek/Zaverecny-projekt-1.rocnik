<!doctype html>
<html lang="cs">

<head>
  <title>League of Legends - Morgana</title>
  <meta name="description" content="League of Legends - Příběh postavy Morgana">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/kayle.jpg" alt="morgana">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Saatrox.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">MORGANA</h1>
  <img class="card-img-top or" src="../img/header.png" alt="header">
  <h2 class="text-center karta">PADLÁ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Ať už to byl osud, nebo jen dílo náhody, Morgana a její sestra se narodily do světa rozervaného konfliktem.
          Ničivé runové války zdevastovaly většinu Valoranu a Shurimy a zdálo se, že pohltí i vrcholky Targonu.
          Morganiny rodiče Mihira a Kilam znali legendu o tom, že obří hora dokáže smrtelníky obdarovat posvátnou silou,
          a neviděli jiné východisko k záchraně svého kmene, než podstoupit dlouhou a nebezpečnou cestu.
          Nevzdali se, ani když Mihira zjistila, že je v očekávání. Když se pak konečně dostali do míst, kde se
          Runeterra dotýká hvězd, stala se Mihira před Kilamovým udiveným a vystrašeným pohledem vyvolenou pro
          ztělesnění Aspektu spravedlnosti.
          Ke svému lidu se vrátili nejen se záchranou, v níž doufali, nýbrž i se dvěma dcerami – Morganou a Kayle. Ovšem
          nebeská síla, která Mihiru prodchla, začala zastiňovat její smrtelnou osobnost a city. Často se stávalo, že
          vtiskla dívky do otcovy náruče a sama je na čas opustila, aby mohla vyslyšet volání bitvy.
          Kilama po mnoho měsíců sžírala nejistota. Válka stále zuřila na bezpočtu front a svou milovanou ženu zvolna
          ztrácel. Ze strachu o bezpečí svých dětí počkal, až Mihira opět odejde, a pak s oběma z Targonu uprchl.
          Místo, kam měli namířeno, sice dosud nemělo jméno, mělo se však stát bezpečným úkrytem před magií a
          pronásledováním: království Demacie.
        </p>
      </div>
      <div class="col-xs-12 col-md-6 col-lg-4">
        <p class="v h">
          Jak dívky vyrůstaly, bylo patrné, že se liší jako den a noc. Zatímco Kayle studovala čím dál početnější zákony
          zdejší osady, tmavovlasou Morganu trápila obecná nedůvěra vůči nově příchozím. Jelikož sama dobře věděla, jak
          obtížné je žít na útěku, putovala křížem krážem divočinou a hovořila s toulavými mágy a dalšími psanci o
          nebezpečích, která by mohli přinášet. Doma cítila, jak se otec souží kvůli svému rozhodnutí opustit Mihiru, a
          zahořkla ke své matce, že mu způsobila takovou bolest.
          Časem se potvrdily Morganiny obavy, že v ní a Kayle přebývá část síly Aspektu. Stalo se tak ve chvíli, kdy k
          nim z nebes spadl veliký meč zahalený do stínu a hvězdného ohně. Zabodl se do země, rozdělil se na dvě části a
          dívkám se z ramen rozvinula opeřená křídla. Když jejich otec spatřil, jak se každá z nich chopila poloviny
          zbraně, odvrátil se a propukl v pláč. Morgana jej chtěla utišit, on však byl k jejím snahám hluchý.
          Zatímco Kayle své nové poslání beze zbytku přijala a založila řád soudců, kteří měli dohlížet na dodržování
          zákonů, Morgana svůj dar odmítla… dokud jedné noci nepřepadli jejich osadu bandité. Boj se šířil a Kilam se
          ocitl v obklíčení. V ten okamžik Morgana přispěchala, aby jej zaštítila a spálila útočníky na popel.
          Společnými silami zachránily sestry bezpočet životů a lid je začal oslavovat jako Okřídlené ochránkyně
          Demacie.
          Ovšem Kayle začala ve svých představách o spravedlnosti zacházet do extrémů a Morgana čím dál častěji prosila
          o milost za ty, kteří chtěli odčinit své zločiny. Mezi sestrami a jejich smrtelnými následovníky nakonec
          vznikla určitá dohoda, byla však křehká a dlouho nevydržela. Ronas, Kaylin nejzapálenější stoupenec, jednoho
          dne přišel zatknout samotnou Morganu.
        </p>
      </div>
      <div class="col-xs-12 col-md-6 col-lg-4">
        <p class="v h">
          Ta jej ve snaze chránit své kajícníky spoutala temným plamenem, až padl
          mrtvý k zemi.
          Kayle přísahala, že Ronasova vraha postaví před tvář spravedlnosti, a nebe nad městem ozářilo světlo
          posvátného ohně. Morgana se vznesla vzhůru, aby se střetla se sestrou.
          Obě pozvedly svou zbraň a zasypávaly se údery oslepujícího světla a spalující temnoty, které se odrážely k
          zemi na budovy pod nimi. Zdálo se již jisté, že jedna z nich musí vyhrát… když Morgana náhle zaslechla
          bolestivý křik svého otce. Ruka jí poklesla. Kilam ležel smrtelně raněný v sutinách domu. Morgana zavyla
          žalem, mrštila po Kayle svou polovinu matčina meče a vrhla se k zemi jako meteor.
          Sevřela otce do náruče a proklela jejich dědictví, které způsobilo okolní zkázu. Úděsem oněmělá Kayle přistála
          poblíž a Morgana se na ni obořila s otázkou, zda drcení hříšných smrtelníků zahrnovalo i Kilama, jehož zločin
          spočíval v tom, že je ukradl jejich matce. Kayle místo odpovědi odletěla do nebe, aniž by se jedinkrát
          ohlédla.
          Křídla se pro Morganu stala věčnou připomínkou bolesti, před kterou nebylo úniku. Snažila se odříznout si je
          od těla, ovšem žádná čepel nebyla pro ten úkol dost ostrá. Tak si je alespoň spoutala železnými řetězy s
          rozhodnutím, že od této chvíle bude světem smrtelníků pouze kráčet po vlastních nohách.
          Během staletí se z Morganina příběhu stala pouhá legenda a její jméno téměř upadlo v zapomnění. Obyvatelé
          Demacie dodnes uctívají „Okřídlenou ochránkyni“, pamatují si však pouze slávu a pravdu jediné z obou sester.
          Morganiny temné výbuchy emocí a její víra v osobní vykoupení se staly pouhými taji „Zahalené“.
          Navzdory tomu všemu odmítá opustit ty, kteří hledají její pomoc. Zahořklá a zrazená přežívá ve stínech
          království a s jistotou ví, že Kaylino světlo se jednoho dne vrátí na Runeterru a všichni budou podrobeni
          jejímu soudu.
          Magie nyní začíná znovu nabírat na síle a Morgana věří, že úsvit je už na dohled.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kayle p-4">
    <p class="karta uprostred1">Povíka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Modlitba u zchátralé svatyně</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Rin si nakopl palec o kořen a moc nechybělo, aby se poroučel k zemi. Jeho prateta, která kráčela kousek před
          ním, se na něj ohlédla.
          „Pohybují se snad moje staré kosti na tebe moc rychle? Cha cha!“ uchichtla se.
          „Ne,“ zamumlal ke svým nohám. Jeho prateta Peria měla sněhobílé vlasy a hrbila se věkem, přesto však byla
          stále o pár palců vyšší než Rin. Přál si být stejně velký jako jeho příšerný bratr – kdyby tu byl on, tyčil by
          se nad oběma dvěma nejmíň o hlavu.
          Tuto část lesa Rin dosud nikdy nenavštívil. Borovice tu rostly tak hustě, že světlo poledního slunce jen stěží
          ředilo všudypřítomné šero.
          Teta Peria se zarazila. Nejprve si myslel, že stojí před balvanem obrostlým mechem, ale když k ní došel,
          spatřil zbytky kamenné postavy polorozpadlé časem. Rin si pohrával s kameny v kapse.
          „Ha! Víš, kdo to je?“ zeptala se teta Peria.
          „Hm, nějaká stará šlechtična z města?“ nadhodil Rin.
          „To tedy ne,“ prohlásila teta Peria zvesela. „Pro mnohé byla jen stínem a pověstí. Postavou známou jako
          Zahalená.“
          Teta Peria pozvedla k postavě lucernu. Levá paže sochy od ramene dolů chyběla, ovšem dlaň pravé ruky byla
          otevřená, jako by je zvala k sobě. Na hlavě měla cosi, co dříve nejspíš musel být jemný kamenný závoj, teď jej
          však pokrývaly popínavé rostliny. Ze zad jí trčely opeřené pahýly, zlámané a ohlodané zubem času. Rin si
          všiml, že část tváře se jí děsivě rozpadla, a otřásl se. Nepoškozená polovina obličeje přitom nevypadala o moc
          lépe – zbývající oko pokrývaly skvrny a její výraz byl stažený nenávistí, jako by chtěla vyplivnout zkyslé
          mléko.
          „Nelíbí se ti?“ zeptala se teta Peria pobaveně. „Nejsi sám. Není zrovna miláčkem lidu. Ale ví všechno o
          odplatě.“
          Rinovy oči se rozšířily. Myslel si, že byl tak opatrný!
          „Ano, ano, slyšela jsem to rachtání kamenů v tvé kapse,“ řekla teta Peria. „Vím, že přemýšlíš, jak se pomstít
          svému bratrovi. Uvědom si ale, že ti nechtěl ublížit.“
          „Praštil mě do oka topůrkem sekery!“ zvolal Rin. „Co podle tebe asi chtěl udělat? Neměl by to být on, kdo
          dostane lekci?“
          „Ukazoval ti, kde máš štípat dříví. Nikdy by ti úmyslně nic neudělal,“ vysvětlovala teta Peria.
          „Taky si zaslouží mít oteklé oko!“
          „A když mu ho uděláš, jakou lekci si z toho podle tebe odnese, co?“
          Rin tušil, že by se tetě Perii jeho odpověď moc nelíbila, a tak radši mlčel.
          „Nic mi na to neřekneš? Dobrá, povím ti jeden příběh,“ prohlásila. „Poslouchej!“
          Rin se posadil před sochu. S povzdechnutím si opřel bradu o ruku.
          Kdysi dávno, v hlubokém a temném lese, kde rostly stromy tak hustě, že skrz ně nebyla vidět obloha ani hvězdy,
          žila daleko od všech osad Zahalená. Ačkoliv s ní mluvil jen málokdo, mělo se za to, že je starší než úsvit a
          bystřejší a chápavější než kdokoliv v celé zemi. Lidé za ní chodili se spory, které sami nedokázali urovnat, a
          hledali u ní rozsouzení, moudrost a odpuštění – a občas dokonce trest. Činili tak ovšem opatrně, jelikož každý
          věděl, že její lekce mohou být velice tvrdé.
        </p>
      </div>
      <div class="col-md-6 col-sm-12">
        <p class="v h text-center p-4">
          Jednoho dne vešel do lesa jistý klerik se svým žákem. Hledali Zahalenou, jelikož žák učinil, co neměl.
          Nepohodl se se svým mistrem a v hněvu jej udeřil kadidelnicí. Žhavé kadidlo způsobilo klerikovi děsivé
          popáleniny na obličeji. Žák věděl, že jeho čin byl špatný, a chtěl uložit pokání.
          Celý den a celou noc spolu putovali, než Zahalenou konečně našli.
          Vešli do jeskyně ozářené svícemi. Ze stropu kapala voda a zdi lemovaly podivné lektvary. Ve vzduchu se vznášel
          pach hřbitovní hlíny a mechu. Po zemi se povalovaly tucty černých per.
          Ze stínů jim mlčky vyšla vstříc tajemná postava – Zahalená. Svou tvář ukrývala pod černým závojem, i skrz něj
          však zářily její přízračné fialové oči. Nohy na chladné kamenné podlaze měla bosé. Aniž by ze žáka spustila
          zrak, vyslechla si jeho příběh.
          „Jak vidím, tvůj čin nebyl žádná náhoda,“ prohlásila nakonec. Ačkoliv hovořila tiše, sotva slyšitelně, hlas
          měla plný trnů jako ostružinový keř. „Konal jsi s jistotou a úmyslem. A přesto teď cítíš velkou bolest, že jsi
          ublížil svému mistrovi.“
          „Ano, přál bych si uložit pokání za své hříchy, abych se mohl zbavit té viny,“ řekl.
          „Když se srdce oddá pokoře, může jej vina poučit o mnohém. Proč jsi svého mistra udeřil?“ zeptala se.
          „Jednal jsem v hněvu. Byla to chyba,“ prohlásil žák.
          „Možná. Co ten tvůj hněv zapříčinilo?“ chtěla vědět Zahalená.
          Žák pohlédl na klerika a sklopil zrak.
          „Ve své pošetilosti jsem chtěl ukončit lekci, kterou právě uděloval jinému studentovi,“ sdělil žák.
          „A co za lekci to bylo?“
          Než mohl odpovědět, vložil se do rozhovoru klerik.
          „Svým studentům musím dávat pokyny nepřeberným množstvím způsobů,“ prohlásil. „Učím je dobrým mravům,
          trpělivosti a zdrženlivosti. Někdy i bičem, když to jinak nejde. Nenacházím v tom žádné potěšení – tyto lekce
          jsou mou posvátnou povinností.“
          Zahalená upřela na klerika pohled. Zdálo se, že oči skryté za závojem se do něj zabodávají.
          „Ale tobě přinášejí potěšení,“ řekla nakonec.
          „To bych si vyp –“
          „Pověz mi, zjizvený mistře, jsou ty tvé lekce opravdu pro dobro tvých studentů? Nebo je trestáš, aby ses mohl
          vyžívat v jejich utrpení?“ zeptala se Zahalená.
          „Ne,“ skočil jí do řeči žák. „To určitě ne, záleží mu na nás –“
          Klerik pozvedl ruku a udeřil hocha do tváře.
          „Nepotřebuji, abys mě bránil svým dechem plným lží,“ vyštěkl klerik a zjizvená tvář se mu stáhla hněvem.
          Zahalená rozevřela dlaň a připoutala k sobě klerika temným ohněm. Okovy zářily nehmotným fialovým světlem,
          navzdory všem snahám se jich však klerik nedokázal zbavit.
          „Přišel jsi za mnou kvůli trestu pro někoho jiného,“ zasyčela. „A své vlastní hříchy přitom ignoruješ. Jen
          jimi dál a dál přikrmuješ svou zvrácenou pýchu, kleriku. Jelikož je odmítáš vidět, postarám se, abys cítil
          bolest, kterou jsi způsobil.“
          Skrz řetězy, jež je poutaly, jej Zahalená přinutila vytrpět veškerou hanbu, muka a osamělost, které svým žákům
          zapříčinil. Klerikovo srdce se na okamžik zastavilo – to na jeho duši padla nesmírná tíže, jakou si dosud
          nedokázal představit. Klesl na kolena, neschopen v objetí trpkého mučení jediného pohybu, a tělo mu oblizovaly
          plameny stínů.
          „Dost! Přestaň, prosím!“ křičel student. „Prosím, potrestej místo něj mě. Už si vytrpěl příliš!“
          „Dokonce i teď jej bráníš,“ řekla Zahalená. „Ten lump se však musí ještě hodně naučit, než si jej vezme
          milosrdná smrt. On sám musí pocítit bolest, kterou způsobil, aby už nikdy nikomu neublížil. Přišel jsi sem,
          abys pochopil – a teď to je břímě, které musíš nést.“
          Celé dny pak žák nevyšel ze svého dormitáře. Když ho však nakonec hlad a únava přemohly, zapomněl na svůj
          strach z mistrova biče. Zjistil ovšem, že klerik je nyní jiným člověkem než dřív. Jeho dřívější krutost a
          lhostejnost nahradily trpělivost s laskavostí. Protože ačkoliv se popálenina na jeho tváři dosud nezahojila,
          lekce Zahalené jej zasáhla mnohem hlouběji.
          Teta Peria položila lucernu k podstavci sochy. Polovina její kamenné tváře se ztrácela v temnotě a stíny po
          jejím závoji tančily jako kanoucí slzy.
          „Když chceš někoho potrestat, Rine, buď opatrný. Dokážeš dát bratrovi takovou lekci, která z něj učiní lepšího
          člověka? I kdyby tě udeřil úmyslně, nemá smysl mu to sobecky oplácet.“
          Rin cítil váhu kamenů v kapse.
          „Myslím, že se mi bratr omluvil. Potom, co mě praštil do oka a já spadl na zem,“ prohlásil. Neochotně upustil
          kameny na zem.
          „Výborně! Vzdejme díky Zahalené.“
          Teta Peria otevřela lucernu a sfoukla svíčku.
          „Pamatuj – pomsta je motivována vlastní pýchou, ovšem poučit někoho je nesobecké,“ řekla. „A kdybys na to
          zapomněl, věz, že tě budu sledovat! Ha! A Zahalená možná také!“
          Rin sledoval, jak se pramínek kouře kroutí a svíjí kolem prázdného oka sochy a jak se postava ztrácí ve
          stínech. Když se ohlédl zpět, teta Peria už kráčela lesem zpátky k vesnici. Rin se k ní rychle přidal.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kayle p-4">
    <p class="karta uprostred1">Báseň</p>
     <img class="card-img-top or" src="../img/header.png" alt="header">
    <h3 class="card-text v uprostred1">Hymnus o okřídlených sestrách</h3>
  </div>
  <hr class="tz h p-2">
  <section>
    <hr class="tz h">
    <div class="row">
      <div class="col-sm-12">
        <p class="v h text-center p-4">
          Epická báseň dávno ztracená v knihovně rodu Korunní stráže ve Vysokém Stříbromoří
        </p>
      </div>
    </div>
  </section>
  <section>
    <h2 class="text-center tz karta">I – Předehra</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Věk mocných run, čas kruté války.<br>

            Zběsilost mágů zuří světem.<br>
            
            Města v plamenech, kontinenty v troskách.<br>
            
            Runeterra zničená, švy její až praskají.<br>
            
            Nepřístupný vrchol Targonu se chvěl.<br>
            
            Nebeské oči spatřily svou zkázu<br>
            
            a ronily slzy nad zlými skutky smrtelníků.<br>
            
            Každá duše po spravedlnosti volala,<br>
            
            v každém srdci hořel boj.<br>
            
        </p>
      </div>
    </div>
  </section>
  <section>
    <h2 class="text-center tz karta">II – Příchod dvojčat</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Zrodily se pod příkrovem hvězd,<br>

            jedna ve světle, druhá zase v stínu jeho.<br>
            
            Kayle a Morgana,<br>
            
            sestry v osudu, dlaně v sobě spletené.<br>
            
            Do krásných krajů demacijských spolu přišly,<br>
            
            do země zlem nedotčené, do kolébky království.<br>
            
            Ač svět celý magie jak příboj pustošila,<br>
            
            o hráz jejích lesů vlny zkáz se lámaly.<br>
            
            Bezpečný to přístav v děsné bouři bez hranic.<br>
        </p>
      </div>
    </div>
  </section>
  <section>
    <h2 class="text-center tz karta">III – Nevyslyšené lekce</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">

            Svět přetrval a tma se zvedla,<br>

            leč srdce smrtelná se jen zvolna hojí.<br>
            
            A pravdy, jež byly zármutkem a krví získané,<br>
            
            hořkost s novou hamižností utopily.<br>
            
            Na zákon a spravedlnost nebyl čas.<br>
            
            Hle, toť úděl zlý smrtelníků, z mysli pouštět<br>
            
            války hrůzy a jizvy, jež přináší nenávist.<br>
            
            Propast noci opět se zas rozevřela.<br>
            
            Do chvíle, než rozlila se světem jasná zář.<br>
        </p>
      </div>
    </div>
  </section>
  <section>
    <h2 class="text-center tz karta">IV – Okřídlené ochránkyně</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Ohnivý meč zrodil se tam v srdci blesku,<br>
            spadnul z hvězd, půlky stejné, jasně planoucí.<br>
            
            Spravedlivé čepele hned chopila se Kayle<br>
            
            a oheň zákonů v očích jí se zažehnul.<br>
            
            Meč jejich matky? Po zesnulé dědictví?<br>
            
            Morganino srdce puklo žalem, když meč také pozvedla.<br>
            
            Závoj smutku hned ji celou zahalil.<br>
            
            A síla prostoupila celá jejich nová těla<br>
            
            způsobem úžasným a přesto děsivým.<br>
            
        </p>
      </div>
    </div>
  </section>
  <section>
    <h2 class="text-center tz karta">V – Kayle, světlo spravedlnosti</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Křídla ze zlata a křídla z gagátu<br>

            objevila se náhle a vyzvedla je do výše.<br>
            
            Okřídlené ochránkyně povstaly,<br>
            
            Obránkyně říše, milované Strážkyně.<br>
            
            Kaylino zlaté světlo vidělo vše, nic mu nezůstalo skryto.<br>
            
            Znala myšlenky, plížící se prohnilými srdci,<br>
            
            a ohněm očišťovala všechny skutky zla.<br>
            
            Její meč plný hněvu neznal slitování.<br>
            
            Soudkyně. Porota. Popravčí.<br>
        </p>
      </div>
    </div>
  </section>
  <section>
    <h2 class="text-center tz karta">VI – Morgana, meč stínu</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Stejně jako světlo jasné vrhá temný stín,<br>

            jedna druhou podpírá a rovnováhu tvoří.<br>
            
            I Morgana bojovala pro Demacii a dobro její,<br>
            
            nepřátelé před ní v hrůze prchali.<br>
            
            Morgana však na obzoru zřela sklizeň trpkou,<br>
            
            neb sémě ve tmě vzklíčené jen zlé zrno nosí.<br>
            
            Milosrdenství. Odpuštění. Pokání.<br>
            
            Touto vodou zalévané může dobro vzkvést<br>
            
            a kruh válek, smrti provždy ukončit.<br>
            
        </p>
      </div>
    </div>
  </section>
  <section>
    <h2 class="text-center tz karta">VII – Bitva u Zeffiry</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Směrem na krásné město Zeffira<br>

            se vojsko nenávisti vypravilo.<br>
            
            Okřídlené ochránkyně slétly lidu na pomoc.<br>
            
            Kayle se vrhla na křičící davy,<br>
            
            svůj ohnivý meč potřísnila krví.<br>
            
            Morgana však viděla to, co Kayle ne.<br>
            
            Tajné vojsko uvnitř města samého!<br>
            
            Lid zeffirský volal o pomoc<br>
            
            a Morgana prosby jejich vyslyšela.<br>
            
        </p>
      </div>
    </div>
  </section>
  <section>
    <h2 class="text-center tz karta">VIII – Co už nelze vzít zpět</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Kayle stínala své soky v čirém hněvu.<br>

            S tělem zraněným a krví potřísněným volala:<br>
            
            „Sestro milá, nouze krutá mě tu stíhá!“<br>
            
            Morgana však nepřišla jí na pomoc,<br>
            
            svou silou chránila ty, kdož uvnitř dleli.<br>
            
            Zeffira přetrvala, však mnohé bylo ztraceno.<br>
            
            Jedné sestry láska, jedné sestry naděje.<br>
            
            Každá přes temné sklo žalu svého hleděla<br>
            
            a spatřovala v druhé chybu, osudový kaz.<br>
        </p>
      </div>
    </div>
  </section>
  <section>
    <h2 class="text-center tz karta">IX – Rozsudek nad Stříbromořím</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Důvěra jednou zničená se jen zvolna léčí.<br>

            Ne však pro Kayle a Morganu.<br>
            
            Válečníci řadili se pod Kaylinou zástavou.<br>
            
            Jasná krev spravedlnosti rozlila se zemí.<br>
            
            V horách Stříbromoří hříšník poklekl<br>
            
            s krkem nastaveným nachem zbrocené čepeli.<br>
            
            Žadonil o milost, prosil o odpuštění.<br>
            
            Kayle jich ale neměla a k úderu se napřáhla.<br>
            
            Ostří meče popravčího však dopadnout nemělo.<br>
            
        </p>
      </div>
    </div>
  </section>
  <section>
    <h2 class="text-center tz karta">X – Prosba</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Černý štít noci zastavil jeho pád.<br>

            Morgana snažila se sestru obměkčit:<br>
            
            „Máme se snad vzdát naděje na odpuštění?<br>
            
            Jsou všichni, kdož se proviní, odsouzeni k smrti?“<br>
            
            Její lítost dotkla se Kaylina srdce láskou.<br>
            
            Ač její válečníci okolo po smrti jen toužili,<br>
            
            její láska k Morganě umlčela jejich hlas.<br>
            
            Tak Kayle nechala milosrdenství zastavit svou ruku.<br>
            
            A tím byl nad láskou vyřčen ortel.<br>
        </p>
      </div>
    </div>
  </section>
  <section>
    <h2 class="text-center tz karta">XI – Pád</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Zpečetila se smlouva, dohoda s kajícníky.<br>

            Rozhřešení pro duše, pro jejichž srdce bylo léku.<br>
            
            Kaylini následovníci s horlivostí neztenčenou<br>
            
            však plánovali pro Morganu smrt, Padlou nazvali ji.<br>
            
            Přišli za ní s řetězy a děsuplným zápalem,<br>
            
            Morgana však okovy vlastními odvětila jim,<br>
            
            černými a smrtícími, a jednoho z nich skolila.<br>
            
            Kayle pocítila jeho smrt, zakvílela zoufalstvím.<br>
            
            A s čepelí obnaženou vzlétla k nebesům.<br>
            
        </p>
      </div>
    </div>
  </section>
  <section>
    <h2 class="text-center tz karta">XII – Spravedlivá a Padlá</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Kayle a Morgana.<br>

            Kde byly sestry dříve, zbylo nepřátelství jen.<br>
            
            Na křídlech ze zlata a gagátu se utkaly.<br>
            
            Od mečů jejich matky odlétávaly jiskry hněvu,<br>
            
            mraky silou ohně a zkázy vzplály.<br>
            
            Demacijská obloha ronila šarlatový déšť.<br>
            
            Společně padly, světlo s tmou propletené.<br>
            
            Pak Morgana meč svůj stranou odhodila a zvolala:<br>
            
            „Nechť spravedlnost promluví, ne jen pomsta bídná!“<br>
        </p>
      </div>
    </div>
  </section>
  <section>
    <h2 class="text-center tz karta">XIII – Rozdělení dvojčat</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            V Morganině tváři zřela Kayle odraz svůj:<br>

            slávu nebes, poskvrněnou vášní smrtelníků.<br>
            
            Vykřikla, přemožena ztrátou, a křídla svoje roztáhla,<br>
            
            k targonskému světlu zamířila a říším, jež až za ním dlí.<br>
            
            Morgana poklekla v smutku z bitvy,<br>
            
            křídla její prokletím se stala, připomínkou bolesti.<br>
            
            Žádné ostří však nemohlo je odtít, ni oheň sežehnout.<br>
            
            Tak řetězy své perutě jak noc černé spoutala.<br>
            
            A rozhodla se zmizet v mlhách času.<br>
        </p>
      </div>
    </div>
  </section>
  <section>
    <h2 class="text-center tz karta">XIV – Koda</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            O Morganě už jen mýty pouhé vypráví.<br>

            Tajemství ji zastřelo a stíny ukryly.<br>
            
            Odkaz Kayle však dále jasně září<br>
            
            v našich srdcích i ve všech myslích našich.<br>
            
            Vítr šeptá, že se jednou vrátí.<br>
            
            Až targonský maják znovu vzplane<br>
            
            a svět se opět přikryje neproniknutelnou nocí,<br>
            
            obrať toho dne své zraky k jihu.<br>
            
            A za celou Demacii nech své prosby znít.<br>
        </p>
      </div>
    </div>
  </section>
  <section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>s