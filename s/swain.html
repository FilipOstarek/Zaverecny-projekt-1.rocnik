<!doctype html>
<html lang="cs">

<head>
  <title>League of Legends - Swain</title>
  <meta name="description" content="League of Legends - Příběh postavy Swain">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/swain.jpg" alt="Swain">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sswain.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">SWAIN</h1>
  <img class="card-img-top or" src="../img/header.png" alt="header">
  <h2 class="text-center karta">NOXIJSKÝ VELEGENERÁL</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Jerichu Swainovi byl zdánlivě souzen život plný přepychu a výsad, pocházel totiž ze staré patricijské rodiny,
          jejíž kořeny byly staré jako samotné hradby Noxu. Šlechtické rody přitom sehrály klíčovou roli ve vzestupu
          Borama Darkwilla k moci a tvrdily, že právě jejich hrdé dědictví je největší silou celého národa.
          Mnozí z nich však toužili po větším vlivu a proti Darkwillovi intrikovali. Sdružovali se v tajném spolku,
          jehož jediným rozpoznávacím znakem byl symbol černé růže. Swain však jejich plán odhalil a hlavní spiklence
          vlastnoručně popravil. Byli mezi nimi i jeho rodiče, jejichž šeptem pronášená slova o „bledé ženě“ jej
          upozornila na nebezpečí, které Noxu hrozilo. Dobro říše pro něj bylo přednější než vlastní rodina.
          Pátrali po moci, po hlasu bez těla, jehož skřehotání znělo v temnotě pod Nesmrtelnou baštou. Jako havraní
          krákání…
          Za odhalení spiknutí získal Swain pozici v noxijské armádě, což byl zcela jiný svět, než jaký doposud znal.
          Zde na vlastní kůži zjistil, že navzdory jeho domněnkám nespočívá síla říše v Noxijcích, nýbrž ve způsobu,
          jímž dokázala sjednotit všechny lidi bez ohledu na jejich původ. V předních liniích si byl cizí otrok roven s
          urozeným šlechticem.

        </p>
      </div>
      <div class="col-xs-12 col-md-6 col-lg-4">
        <p class="v h">
          Přesto pro Swaina kráčela ve stopách každé bitvy jen černočerná temnota. Celá mračna krkavců…
          Swainovi se podařilo zabezpečit západní hranici a jeho reputace vzrostla ještě víc po tažení v Shurimě, kde
          jeho vojska vztyčila nad písečnou pouští bezpočet bran noxtoraa. Časem však zjistil, že jedinou hnací silou
          říše byla chamtivost. Stárnoucí Boram Darkwill prahnul po magických artefaktech, válčil na mnoha frontách
          zároveň a očividně už neznal vlastní meze.
          Když Noxus vtrhnul do Ionie, začal si Darkwill počínat ještě bezostyšněji, svévolně měnil rozkazy celým plukům
          a nutil je pátrat po čemkoliv, co by mohlo nějakým způsobem prodloužit jeho život. S oslabeným vojskem však
          bylo pro Swaina téměř nemožné bojovat proti nepříteli. Když se pak v bitvě o Placidium pokusili vlákat místní
          domobranu do připravené pasti, střetla se překvapená Swainova armáda s početně mnohem silnějším protivníkem.
          Jeho ostřílení veteráni byli rozprášeni a on sám utrpěl řadu velice vážných zranění – skončil s rozdrceným
          kolenem a levou paží rozsekanou ionskými meči.
          Když už balancoval na pokraji smrti, přistál u něj havran, aby se na něm nakrmil, a Swain pocítil, jak se k
          němu opět stahuje ona stará, důvěrně známá temnota. Nedovolil však, aby si jej vzala. Nemohl to dopustit. Při
          pohledu do ptákova oka spatřil odraz zákeřných tenat v samém srdci Noxu. Černá růže. Bledá žena... a císař
          jako její loutka. Swain si uvědomil, že onen tajný spolek ve skutečnosti nerozprášil, nýbrž že oni jej naopak

        </p>
      </div>
      <div class="col-xs-12 col-md-6 col-lg-4">
        <p class="v h">
          vlákali do osidel smrti poté, co svedli Darkwilla – muže, jehož se jim prve nepodařilo sesadit z trůnu.
          To vše zjistil v jediném záblesku, neukrývalo se to však v mysli havrana, nýbrž něčeho mnohem většího. Té
          moci, po níž jeho rodiče pátrali, těch démonických očích propalujících temnotu…
          Swain byl za své „selhání“ propuštěn z armády a pro celý svět se stal jen obyčejným mrzákem. S vynaložením
          všech sil však nakonec zjistil, co se to skutečně ukrývá v Nesmrtelné baště – prastará bytost hodující na
          umírajících a požírající jejich tajemství, jako se snažila pohltit ta jeho. Swain nahlédl do té temnoty a
          zahlédl něco, co i jí uniklo: způsob, jak ji ovládat.
          Náročné přípravy sice trvaly řadu let, nakonec však během jediné noci dokázal Swain se svými zbývajícími
          spojenci převzít moc nad celým Noxem. S tělem uzdraveným za pomoci démonovy síly zabil Darkwilla přímo před
          zraky jeho následovníků a zanechal trůn v troskách a opuštěný.
          Swainova vize budoucnosti Noxu spočívá v síle dosažené jednotou. Stáhl vojska z Darkwillových tažení, jež byla
          předem odsouzena k nezdaru, a ustanovením Trifarixu zajistil, že nikdo nemůže získat absolutní moc. Přijímá do
          svých služeb každého, kdo přísahá věrnost říši – dokonce i členy Černé růže, byť si uvědomuje, že proti němu
          tajně intrikují.
          Díky vědomostem, které démon nashromáždil, si je Swain jist, že co nevidět budou čelit mnohem větším
          nebezpečím. Mnozí Noxijci se ovšem potají ptají, zda blížící se temnota nevybledne v porovnání s věcmi, které
          Swain už provedl…
          Oběťmi to teprve začíná. Blaho Noxu je však nejpřednější.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 swain p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Spiknutí plné střelného prachu</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Do tábora dorazil jen pár okamžiků předtím, než měla začít strategická porada, v doprovodu malé čestné stráže,
          kterou si osobně vybral z Trifarské legie. Zůstali u vchodu, zatímco jsem sledoval, jak se blíží.
          Někteří lidé vrhají stíny větší, než jsou oni sami, ale jen málokdo s sebou dokáže přivést takovou temnotu –
          temnotu, která nám kroužila nad hlavami a hlasitě krákala. Ti havrani, kteří ho – jak se zdálo – následovali
          po táboře, svým způsobem připomínali chmurný osud každého válečníka; cáry látky v jejich zobácích odpovídaly
          stavu našich vlastních praporů. A přesto, jak vkráčel do zbytků válečného stanu, jsem si uvědomil, že jsem se
          nepřipravil na to, jak moc smrtelně vypadal.
          Vlasy měl prokvetlé šedí, orámované karmínovým nebem, jež se dusilo popelem. Jeho obnošená zbroj ustupovala
          praktickému plášti a paže měl pevně založené – přesně, jak bych si představoval, že bude vypadat někdo z jeho
          rodu. Usmál jsem se, neboť to byl v nitru stále šlechtic. Neměl na sobě žádné insignie svého postavení kromě
          typických jizev vojáka, který už viděl svůj díl krveprolití. Na poradu se nyní shromáždilo mnoho lidí, kteří
          se dožadovali většího strachu a úcty a kteří veleli svým válečným hordám tak, že dávali na odiv svou moc.
          Každý z nich vypadal, že by toho muže před námi dokázal bez potíží zlomit.
          Ale přesto nás z nějakého důvodu vedl právě tento muž. Noxijský velegenerál.
          Jak jsem se na něj díval, cítil jsem něco, co jsem nedokázal určit – nehledě na to, jak bedlivě jsem se díval.
          Že by něco vpravdě nepoznatelného? Možná právě proto, že na tomto muži bylo něco nepoznatelného, se tolik lidí
          uchylovalo k jeho boku. Ať už je k němu táhlo cokoliv, Jericho Swain nyní stál před námi a na to, abych se
          otočil a odešel, už bylo příliš pozdě.
          Na Rokrundskou pláň napochodovalo pět válečných hord, ale trvalo jen pár týdnů, než místní naše pozice
          rozdrtili. Naše narychlo vybudované bermy vyhodili do povětří výbušným prachem, vytěženým v kopcích, které
          vypadaly ještě pustěji než ty doma. Neštěstí se kupilo na neštěstí, dokud Swainovi nezbylo nic jiného než
          osobně zasáhnout. O to jsem se postaral.
          Připravoval jsem se celé měsíce. Posílal jsem válečné zednáře hluboko do dolů. Zmapoval jsem každý detail,
          každý možný záhyb a kout této země... osudy, na kterých nyní Noxus závisel, a šeptané zkazky, které utvářely
          každičký okamžik...
          Uši mě svědily, když jsem si vzpomněl na slova té bledé ženy. Na ten okamžik, kdy mi dala první rozkaz a stala
          se hlasem našeho spiknutí.
          Všechno bylo na místě. Počítal jsem se vším. Zde, kde se země otevírala v bludiště kaňonů, ze kterých nebylo
          možno utéct, rozhodnu já sám o budoucnosti celé říše.
          Copak to koneckonců nebylo to, kvůli čemu Swain tuhle poradu svolal?
          „Mí věrní generálové,“ řekl Swain konečně. Síla jeho hlasu zvonila jako tasená čepel. Zastavil se, jako by nám
          dával okamžik na to, abychom si sami vyzkoušeli její nabroušené ostří. „Řekněte mi, jak může Noxus zvítězit.“
          „Tady v kopcích je dvanáct válečných bárek,“ začal Leto a ukazoval na místo na mapě, které už jeho pozornost
          ošoupala doběla, „každý z nich táhne jeden bazilišek. Vyšli je před válečnými oddíly a budeme pochodovat po
          mrtvém nepříteli. Ty šelmy by prorazily i plot zarezlých kopí, kdybychom je nechali.“
          Usmál se, potěšen svou vlastní vychytralostí, ale Swain si víc všímal vína, které mu kdosi naléval do
          sklenice.
        </p>
      </div>
      <div class="col-md-6 col-sm-12">
        <p class="v h text-center p-4">
          
          Bude otrávené? ptaly se zdánlivě jeho oči, zatímco se rozhlížel kolem stolu. Zíral jsem na svůj vlastní odraz
          na jeho zbroji. Svůj úmysl jsem nehodlal nikterak prozradit.
          „Ovládat bazilišky sotva dokážeme i my sami,“ zamumlal Swain konečně a pečlivě zkoumal víno z dobré ionské
          sklizně. „Představ si, kdyby na doslech těch zvířat nějaký záškodník odpálil byť jedinou výbušninu. A pak mi
          řekni, kdo podle tebe začne utíkat první – baziliškové s ocasy mezi nohama? Anebo ta tvá vychvalovaná válečná
          horda?“
          „Tak jim spálíme zemi,“ spěšně navrhla Maela dřív, než Leto stačil odpovědět. „Zapálíme smůlu, kterou tu
          rozlili a chtějí ji zažehnout, až zahájíme svůj postup. Vyženeme je z těch zatracených dolů.“
          Swain si povzdechl. „Přišli jsme sem právě kvůli té zemi, kterou chceš spálit. Ačkoliv očekávat od vás, že
          budete znát použití salnytru, by bylo asi příliš.“ Zakroužil vínem ve své sklenici a po tváři mu přeběhl
          náznak zklamání. „Zatím se vám s ním podařilo akorát pohřbít své vlastní muže.“
          „Rudé čepele jsou stále ostré,“ netrpělivě vychrlil Jonat ze stínů, kde se skrýval, přičemž temnota oproti
          jeho shurimské kůži působila téměř světle. „Po setmění vyrazíme do dolů a sejmeme jejich velitele. Čistě, nebo
          krvavě. Na tom nesejde.“
          „Obdivuhodná strategie,“ zasmál se Swain. „Ale ti velitelé nejsou vojáci. Zatím. Náš nepřítel akorát poslouchá
          toho, kdo řve nejhlasitěji. Zabijte jednoho a ráno tady budou řvát tři další.“
          Zasmál jsem se a kývl na zamračeného velitele rudých čepelí. „Na chvilku jsem se bál, že najdeš cestu, která
          by nás skutečně dovedla k vítězství, Jonate.“
          Kolem stolu se rozhostilo ticho. Vedle map dohořívaly svíce.
          Tohle je moje chvíle. Bledá žena bude mít radost. Pronesu její jméno v okamžiku, kdy velegenerála pošlu do
          zapomnění.
          „Pravdou je, že tuhle bitvu vyhrát nemůžete,“ pokračoval jsem. „Nikdo nemůže bojovat se smrtí. Ani vládce
          Noxu. To nám ukázal Darkwill.“
          Swain a ostatní sledovali, jak zpod své tuniky opatrně vytahuju křesadlo. V druhé ruce už jsem měl připravený
          doutnák. Leto, stárnoucí hrdina obléhání Fenrathu, se naježil.
          „Granthe, co to děláš?“ zavrčel a pohled mu sjel na narychlo vyrobenou nálož, kterou jsem sotva před hodinou
          umístil pod stůl. „Opovažuješ se ohrožovat velegenerála? To je vlastizrada.“
          Nikdo z nich se ke mně pořád ještě neodvážil přiblížit. Křesadlo jsem držel nad doutnákem, byl jsem
          připravený.
          Až na to že... někdo se smál. Chvilku mi trvalo, než mi došlo, kdo to je.
          „Vida, generál Granth je ten jediný, kdo to vzal za správný konec,“ pochechtával se Swain a uhlazoval si
          vrásky na plášti. „On jediný to chápe. Vy ostatní vidíte bitvu a ptáte se, co musíte udělat, abyste zabránili
          porážce. Ale některé bitvy nelze vyhrát. Občas tou jedinou strategií je hořet. Vrhnout se do plamenů s plným
          vědomím toho, že zemřete, ale že za vámi kráčí dvacet tisíc mužů. A že za nimi stojí vyšší moc.“
          Svůj plášť plně rozhalil, a ukázal tak... ukázal...
          „Granth a já,“ řekl s krutým úsměvem, „vždycky hledáme to, co je třeba obětovat, abychom vyhráli.“
          Maela se mi vrhla po třesoucích se rukou. Leto taky. Ale hrdlo mi stisklo až Swainovo nelidské sevření, které
          mě zvedlo ze země tak, že jsem na nezapálený doutnák zcela zapomněl.
          „Kéž bys jí tak mohl vzkázat, jak jsi selhal,“ zašeptal velegenerál a hlas se mu třásl odvěkým hněvem. „Kéž by
          i ona mohla slyšet moudrost mrtvých.“
          Pokusil jsem vykřiknout, ke všemu se přiznat. Žádat o odpuštění, pokud by to šlo.
          Ale teď už nezbylo nic, jen drobné mumlavé šeptání. Svá tajemství, tento příběh, svěřuji tvým uším. Ztrácím se
          v třepotu křídel s tím, jak havran krákorá nad nalezenou mrtvolou...
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 swain p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Zásady síly</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Jmenuji se Alyssa Roshka Gloriana val-Lokan. Téměř dvě tisíciletí byli moji předkové králi Norné tvrze.
          Mnozí vojevůdci, národy i rodící se říše se nás snažili svrhnout, stravováni žárlivostí na bohatství, které
          nám poskytovalo pohoří Železného hrotu – ovšem nikomu z nich se nepodařilo překonat naše opevnění. Rozbíjeli
          se o naše hradby jako vlny oceánu a hroty našich mečů jim přinášely zkázu.
          Všichni selhali... dokud nepřišel Noxus.
          A to byl konec králů v našem rodu.
          Kráčeli vzhůru po Schodech triumfu, ona nesla hlavu hrdě vztyčenou. Vojáci v ozdobných stejnokrojích drželi
          stráž na každém dvanáctém schodu, ona však upírala pohled neochvějně kupředu. Pro Alyssu to sice byla teprve
          první návštěva v hlavním městě, odmítala však podlehnout jeho velkoleposti; přece nebude civět kolem sebe jako
          nějaký venkovský balík. Pocházela ze šlechtického rodu z Norné tvrze a v žilách jí kolovala královská krev.
          Schodiště lemovali strážní zakutí v temné oceli. Ruda, ze které se jejich zbroj vyráběla, pocházela z hlubin
          pod její hornatou domovinou. Všechny nejlepší noxijské pancíře se rodily právě tam, ve štolách pod horami.
          Bylo tomu tak už po pět generací, od doby, co Noxus její království dobyl a učinil z něj součást své říše.
          Zatímco kráčeli vzhůru, červené praporce se zvolna vlnily ve večerním suchém větru. Horký vánek přinášel vůni
          hořícího uhlí a průmyslu. V Noxu kovárny vychládaly jen velice zřídka.
          Před nimi se tyčila Nesmrtelná bašta, temná a hrozivá.
          „Staví na odiv svoje bohatství a zkaženost, zatímco my třeme bídu s nouzí,“ prohlásil její bratr Oram, který
          kráčel vedle ní. Úkosem na něj pohlédla.
          Oram Arkhan val-Lokan. Ramenatý, silný a bezesporu zručný s mečem, zároveň však také arogantní a podle Alyssy
          též poněkud omezený. Své pohrdání však ukrývala za bezvýraznou maskou lhostejnosti. Byl starší než ona, byť
          jen o několik minut, a jen dva krůčky jej dělily od toho, aby se ujal vlády v Norné tvrzi. Alyssa dobře
          věděla, kde je její místo.
          Už letmý pohled každému pozorovateli prozradil, že jsou dvojčata. Oba byli vysocí a urostlí, měli chladné oči
          typické pro celý jejich rod a hrdé vystupování rodilých šlechticů. Své dlouhé černé vlasy nosili umně spletené
          do úzkých copánků, tváře jim pokrývalo hranaté tetování a přes zbroj měli navlečené břidlicově šedé pláště.
          Došli až na vrchol schodiště. Ozvalo se zatřepotání křídel a nízko nad hlavami jim proletěl havran.
          Alyssa sebou téměř cukla, ale udržela se. „Neměli bychom to považovat za zlé znamení, bratře?“
          Všimla si, že Oram zatnul pěsti.
          „Už příliš dlouho plníme pokladnice Noxu a ozbrojujeme jeho vojáky,“ zavrčel a ani se moc nesnažil tišit hlas,
          aby jej neslyšeli okolní strážní. „A co z toho máme?“
          Žijeme, pomyslela si Alyssa, nechala si to však pro sebe.
          Před obří kovovou branou do paláce na ně čekala dvojice válečníků v plné plátové zbroji. Stáli v pozoru,
          kovovými rukavicemi svírali násady mohutných halaparten. Tři vruby na kyrysech a jejich temně rudé pláště a
          tabardy Alysse prozradily, že to nejsou žádní obyčejní strážní.
          „Legionáři,“ vydechl Oram, po jehož obvyklé chvástavosti a aroganci rázem nebylo ani stopy.
          V národu uvyklému zabíjení byla elitní trifarská legie nejobávanější a nejuznávanější jednotkou ze všech – a
          to jak u spojenců, tak i mezi nepřáteli. Říkalo se, že mnohá města či dokonce celé národy před ní raději
          poslušně poklekly, než aby se s ní musely utkat na bojišti.
          „Je to pro nás pocta,“ prohlásila Alyssa. „Pojď, bratře. Je na čase, abychom se setkali s tou takzvanou Radou
          tří tváří v tvář.“
          Tím prvním, čeho si každý po vstupu do audienčního sálu všiml, byl trůn starých noxijských císařů. Jednalo se
          o obří symbol moci vytesaný z jednoho kusu leštěného, štípaného obsidiánu, jehož okolí zdobil bezpočet
          visících praporců, sloupů s ostrými hranami a hořících svícnů rozmístěných tak, aby k němu přitahovaly zrak.
          Byl dominantou celého prostoru.
          Trůn ovšem zel prázdnotou, a to už od smrti předchozího noxijského velegenerála.
          On nezemřel, opravila se v duchu Alyssa. Popravili ho.
          Noxus neměl žádného císaře, žádného tyrana sedícího na trůnu. S tím byl konec.
          Alyssa se nechala o tomto novém způsobu vlády podrobně informovat ještě před svým odjezdem z Norné tvrze.
          „Trifarix,“ sdělil jí správný název hlavní poradce jejího otce. „Spojenectví tří lidí, z nichž každý zastupuje
          jeden ze základních principů síly – Vizi, Sílu a Lstivost. Základní myšlenkou je, že kde by osamocený jedinec
          mohl zavinit zkázu Noxu svou nekompetentností, šílenstvím nebo zlou vůlí, tam budou po ruce vždy dva další,
          kteří jej včas zastaví.“
          Alyssu tento přístup zaujal, ačkoliv jej ještě zbývalo ozkoušet v praxi.
          Sál byl rozlehlý a dostatečně velký, aby se do něj vešlo na tisíc prosebníků, teď v něm však seděly pouze tři
          osamocené postavy kolem prostého mramorového stolku u úpatí vyvýšené plošiny s trůnem.
          Zachmuření, mlčenliví válečníci z trifarské legie vedli Alyssu a jejího bratra k oné trojici, ozvěna jejich
          kroků se ostře odrážela od chladné podlahy. Skupinka o něčem zaníceně hovořila, jak se však sourozenci z Norné
          tvrze blížili, rozhovor utichl. Všichni tři seděli v jedné řadě čelem k přicházejícím vyslancům a vypadali
          jako mlčenlivá soudní porota.
          O dvou z nich už slyšela, jejich reputace je předcházela. Co se týče té třetí osoby… inu, o té nevěděl nikdo
          nic.
          Uprostřed, s bystrým pohledem nemrkajících očí, seděl Jericho Swain – věhlasný vizionář, nový velegenerál.
          Některé ze šlechtických rodů jej označovaly za uzurpátora, jelikož to byl on, kdo svrhl šíleného Borama
          Darkwilla z noxijského trůnu, nikdo však neměl dost odvahy říci mu to přímo do tváře. Jeho pohled, který toho
          nejspíš už spatřil příliš mnoho, se nejprve upřel na Orama a pak na Alyssu. Odolala pokušení zírat na jeho
          levý rukáv, zastrčený do tmavého pláště. Prý o svou paži přišel během nezdařené invaze do Ionie, kde mu jej
          usekla jakási mečem ozbrojená čarodějnice z onoho bláznivého souostroví.
          Po jeho pravici seděl Darius, legendární Pěst Noxu, vůdce elitní trifarské legie a nyní velitel všech armád
          říše. Byl dokonalým ztělesněním síly; zatímco Swain se držel nepřirozeně zpříma, Darius se v křesle pohodlně
          rozvaloval a prsty jedné ruky v okované rukavici zvolna bubnoval na jeho dřevěnou opěrku. Paže měl mohutné a
          výraz drsný.
          Třetí postava, označovaná vždy jen jako „Maska“, však byla opředena tajemstvím. Seděla nehnutě, od hlavy k
          patě zavinutá v mnoha vrstvách objemných šatů. Na tváři měla nasazenou nehybnou, upřeně hledící masku z
          jakéhosi lesklého černého materiálu, a dokonce i otvory pro oči byly zakryty tmavou síťovinou, takže nic
          nemohlo prozradit její pravou identitu. I ruce měla ukryté v rukávech z tlusté látky. Alysse se zdálo, že v
          masce zahlédla sotva znatelné ženské rysy, ale to mohlo být způsobeno též pouhým odrazem světla.
          Darius stěží postřehnutelným kývnutím brady propustil legionáře, kteří návštěvníky přivedli. Oba válečníci
          udeřili v pozdravu opancéřovanými pěstmi do svých kyrysů a ustoupili o půl tuctu kroků zpět, Alyssa a její
          bratr tak před Trifarixem osaměli.
          „Sedněte si, prosím,“ řekl Swain a ukázal na židle u protějšího konce stolu.
          „Raději bych zůstal stát, velegenerále,“ odpověděl Oram.
          „Jak si přeješ.“
          Alyssa se nemohla zbavit dojmu, že se kolem velegenerála rozpíná jakási výhrůžná, dravčí aureola… a to
          navzdory faktu, že se jednalo o mrzáka za vrcholem svých sil…
          „Oram a Alyssa val-Lokan, třetí a čtvrtý potomek guvernéra Norné tvrze,” pokračoval. „Cesta z pohoří Železného
          hrotu až sem je dlouhá. Počítám tedy, že se nejedná o společenskou návštěvu.“
          „Nesu pečeť svého otce,“ prohlásil Oram, „abych mohl mluvit jeho jménem.“
          „Tak dělej,“ zavrčel Darius jako šerovlk chystající se ke skoku. „Bez ceremonií. Tady jsi v Noxu, ne u
          nějakého šlechtického dvora.“
          Jeho hlas byl hrubý a zemitý, ne kultivovaný jako Swainův. Byl to hlas neurozeného člověka. Alyssa téměř
          cítila bratrovo opovržení.
          „Po celá desetiletí Norná tvrz věrně sloužila,“ začal Oram s důrazem na vznešenost svého vlastního přízvuku,
          čímž se možná ne zcela moudře snažil dát najevo svou nadřazenost. „Naše zlato pohání dobyvačná tažení. Naše
          železo odívá a vyzbrojuje válečné oddíly říše. Dokonce i trifarskou legii.“
          Daria nechal jeho proslov chladným. „Z rudy z Železného hrotu se kovají ty nejlepší pancíře. Nedovolil bych,
          aby Legii chránilo cokoliv jiného. Měli byste být hrdí.“
          „My jsme hrdí, můj pane,“ řekla Alyssa.
          „Nejsem ničí pán. A rozhodně ne tvůj.“
          Swain se usmál a pozvedl ruku. „Chce říct, že v Noxu se nikdo, žádný muž ani žena, nerodí jako nadřazený
          někomu jinému. O tom, jaké místo kdo zastává, nerozhoduje původ, nýbrž činy.“
          „Samozřejmě,“ zamumlala Alyssa a v duchu se za tu chybu vyplísnila.
          „Dřeme jako otroci v temnotách hlubinných dolů pod horami,“ pokračoval Oram. „A každý den se díváme, jak od
          nás plody naší práce odjíždějí ve velikých karavanách vozů, které se pak vracejí prázdné. Stěží dokážeme
          nasytit vlastní –“
          „Hm, opravdu?“ podivil se Swain s pozvednutým obočím. „Ukaž mi prosím své dlaně.“
          „Cože?“ odvětil Oram zaskočeně.
          „Ukaž nám svoje ruce,“ řekl Darius a naklonil se nad naleštěnou desku stolu, která se rozprostírala mezi nimi.
          „Ukaž nám ty ruce, které lopotí v kamení a prachu a temnotě pod tou vaší horskou pevností.“
          Oramovi naběhl na skráni pletenec svalů, jak zatnul zuby, pokyn však neuposlechl.
          Darius se uchechtl. „Tenhle za celý svůj život nepoznal, co je dřina. Ani ona. Jediné mozoly, které vy dva
          můžete mít, určitě nepocházejí z těžké práce.“
          „Nedovolím, aby se mnou takhle mluvil nějaký…“ nadechl se Oram, avšak Alyssa mu položila smířlivě ruku na
          rameno. Rozhněvaně ji setřásl, moudře se však rozhodl svou myšlenku nedokončovat. „Hory krvácejí, jsou
          vysávány dosucha,“ prohlásil odměřeným hlasem. „Tento stav je neudržitelný a neprospěje nikomu – ani nám, a
          rozhodně ne armádám Noxu. Musí dojít k nějakým ústupkům.“
          „Pověz mi, Orame Arkhan val-Lokan,“ řekl Swain, „kolik válečníků posílá Norná tvrz, aby bojovali za Noxus?
          Přibližně. Ročně.“
          „Žádného, pane. Ale je to tak pro dobro všech. Naši lidé najdou lepší využití při práci v dole a obraně
          severních hranic před nájezdy barbarů. V tom spočívá naše nevyšší cena pro Noxus.“
          Swain si povzdechl. „Ze všech provincií, městských států a národů, které se poklonily Noxu, je Norná tvrz
          jediná, jež nedodává našim armádám žádné vojáky. Vy pro Noxus nekrvácíte. Nikdy jste nekrváceli. Nezdá se ti
          to jako dostatečný ústupek?“
          „To vskutku ne,“ odpověděl úsečně Oram. „Přišli jsme na příkaz svého otce dojednat změnu požadovaných odvodů,
          v opačném případě totiž nebude mít Norná tvrz jinou možnost než přehodnotit svou přítomnost v noxijské říši.“
          V místnosti zavládlo ticho. Dokonce i Dariovy prsty ustaly v bubnování.
          Z Alyssiny tváře zmizela veškerá barva. S hrůzou se zadívala na svého bratra. To byl zvrat, do kterého nebyla
          zasvěcena, a v hlavě jí teď běžely možné dopady. Maska na ni neustále upírala své oči.
          „Rozumím,“ pronesl konečně Swain. „Domnívám se, že znám pravý důvod, proč vás sem váš otec poslal, otázkou je…
          víte to i vy?“
          Oram na Alyssu kývl. „Ukaž jim to,“ přikázal jí s očima blýskajícíma hněvem.
          Zhluboka se nadechla a vytáhla pouzdro na svitky. Třesoucími se prsty z něj odhákla víčko a vyndala věkovitý
          pergamenový list pokrytý spletitým hranatým písmem staré noxijštiny. Byla na něm jak pečeť Norné tvrze, tak i
          krvavě rudý znak Noxu. Položila jej na stůl, uhladila pohybem ruky a postavila se zpět ke svému bratrovi –
          ovšem půl kroku za něj, jak jí podle zvyku Železných hor náleželo.
          Darius nejevil o dokument žádný zájem, ovšem Swain i Maska se naklonili, aby si jej mohli prohlédnout. Alyssa
          se přistihla, že se znovu snaží získat alespoň mlhavou představu o tom, kdo se to za tou škraboškou ukrývá.
          „Když před osmdesáti sedmi roky přijala Norná tvrz noxijskou vládu,” řekl Oram, „vzdali se naši předkové své
          svrchovanosti a poklonili se před trůnem Noxu – oním trůnem, na který teď hledím a jenž zeje prázdnotou.“
          Darius se na něj zamračil. „A…?“
          „Podmínky, za kterých jsme přísahali věrnost, jsou naprosto jasné. Můžete se přesvědčit sami. Poslední muž,
          jenž na tomto trůnu seděl, zemřel před více než sedmi lety,“ odvětil Oram a mávl rukou ke stupínku. „Náš otec
          je přesvědčen, že nyní je tento kus papíru zcela bezcenný. Norná tvrz už nemá žádnou povinnost odevzdávat
          další daně, činil tak ovšem dál na důkaz dobré vůle. Nebude-li však našim požadavkům vyhověno, nezbude Norné
          tvrzi nic jiného než z říše vystoupit. Oblast Železného hrotu již nebude pod naší bezprostřední ochranou.“
          Alyssa chtěla odvrátit pohled, chtěla utéct, avšak nedokázala se hnout z místa. Jen čekala na reakci koncilu.
          „Historie vzpomíná jen na vítěze,“ varoval je Darius. „Služte Noxu a vaše památka nikdy nevybledne. Postavte
          se nám a budete rozdrceni, zapomenuti.“
          „Nornou tvrz nikdy žádná armáda nedobyla,“ prohlásil Oram. „Naši otcové otevřeli brány Noxu dobrovolně, na to
          nezapomínejte. Nebyla prolita ani kapka krve.“
          „Hraješ nebezpečnou hru, hochu.“ Darius ukázal na válečníky stojící jen několik kroků za Alyssou a Oramem. „K
          dobytí té tvé drahé Norné tvrze by stačili jen dva členové trifarské legie. Ani bych se nenamáhal je
          doprovázet.“
          Jako by oba legionáři chtěli zdůraznit jeho slova, udeřili patami svých halaparten do země. Ta rána se nesla
          ozvěnou jako úder hromu.
        </p>
      </div>
      <div class="col-md-6 col-sm-12">
        <p class="v h text-center p-4">
            Oram se jen samolibě ušklíbl, Alyssou však Dariova jistota otřásla. Nevypadal na člověka, který se vyžívá v
            planém chvástání.
            „Dost,“ řekl Swain s mávnutím ruky. „Poslechněme si, jak by měly ony ústupky vypadat.“
            Když Alyssa s Oramem konečně opustili palác, byl již stříbrný měsíc na hvězdné noční obloze dávno za zenitem.
            Zamířili k nedaleké rezidenci, která v hlavním městě sloužila jako místní centrum aktivit v Norné tvrzi.
            Alyssa byla tichá a zachmuřená, žaludek jí železnou pěstí svíral nepokoj. Zato jejího bratra naplnilo setkání
            s noxijskými vládci energií.
            „Swain na naše podmínky přistoupí! O tom nepochybuji,“ sršel nadšením. „Uvědomuje si, že Norná tvrz je pro
            říši příliš důležitá, než aby nechal otce uzavřít její brány.“
            „To je šílenství,“ zamumlala Alyssa. „Nakráčet tam a začít jim vyhrožovat? To byl tvůj plán?“
            „To byl otcův plán.“
            „Proč jsi mi o něm neřekl?“
            „A ty bys s ním souhlasila, kdybys jej znala dopředu?“
            „Samozřejmě, že ne,“ odvětila Alyssa. „Je to pošetilost. To jsme se jim mohli rovnou nabídnout na příští
            Masovace…“
            „Pokud přesvědčíme Swaina, budeme potřebovat už jen jednoho z nich, aby na naše podmínky přistoupil,“ řekl
            Oram, který její obavy zřejmě vůbec nevnímal. „Tak totiž Trifarix pracuje. Stačí, aby se na něčem shodli dva z
            nich. Tím se nikdy neocitnou v situaci, ve které by nenašli společnou řeč.“
            „Darius nebude nikdy souhlasit.“
            „Darius je arogantní pes. Poslat pouhé dva muže dobýt Nornou tvrz? Pche! Ale bojím se, že máš pravdu. A když
            odmítne on, zbývá nám už jen Maska. Naše budoucnost stojí na hlasu toho, kdo se za ní ukrývá – ať už je to
            kdokoliv.“
            „V tom případě nemůžeme dělat nic jiného než čekat na svůj osud,“ prohlásila Alyssa se stopou hořkosti v
            hlase.
            Oramovy oči nebezpečně zablýskly. „Ne tak docela.“
            Zatímco Alyssa naslouchala jeho vysvětlení, sevření kolem jejího žaludku mírně zesilovalo.
            Do úsvitu zbývalo ještě pár hodin, jak však Alyssa tiše a rychle procházela ulicemi hlavního města, bylo jí už
            nepříjemné teplo. Kráčela v čele jednotky Norné trvze, na hlavě jí seděla těsně padnoucí přilba z temné oceli
            a cítila, jak jí pod ní vlhnou vlasy potem.
            Byl jich celkem tucet, všichni se zbrojí zakrytou pláštěm a kápí. Každý nesl těžký samostříl a u pasů se jim
            houpaly meče. V tomto městě nebylo nijak nezvyklé narazit na válečné oddíly ze všech koutů říše, takže pokud
            by je někdo spatřil, jejich zbraně by neměly vyvolat žádnou pozornost. Přesto se Alyssa nemohla zbavit dojmu,
            že je někdo sleduje.
            A onen pozorovatel nějakým způsobem prohlédl, co mají za lubem.
            Uličky Noxu byly úzké a křivolaké, jejich úkolem bylo zpomalovat postup a hatit plány každého útočníka, který
            by dokázal proniknout přes vnější hradby. Domy měly ploché střechy vybavené cimbuřím jako nějaké hradní
            opevnění a vojáci zde ukrytí tak mohli snadno útočit na libovolného protivníka dole pod sebou. Alyssa k těm
            střechám opatrně zvedla zrak. Tam nahoře se mohl ukrývat kdokoliv a sledovat jejich postup. Klidně dokonce
            mohli mířit do pasti…
            Při zaslechnutí pleskání černých křídel náhle zastavila a prudce namířila samostříl k nebesům. V duchu si hned
            vyčinila za svou nervozitu a gestem vydala pokyn k další cestě.
            „Je to špatný nápad,“ řekla si už podvacáté od chvíle, co vyšli z rezidence.
            Sdělila to též svému bratrovi a snažila se mu celý plán rozmluvit, on však zůstal neoblomný. Otec si to tak
            přeje, ukončil Oram veškerou debatu. Mají se vrátit buď s novou dohodou, nebo raději vůbec. Žádná další
            možnost nebyla.
            Když teď měla Alyssa čas se nad tím vším zamyslet, nijak ji nepřekvapilo zjištění, že přesně takto to starý
            guvernér od samého počátku plánoval. Pochopitelně. Ačkoliv to celé mohlo dopadnout tak, že ji i s bratrem
            uvězní a následně popraví, on sám tím nic neriskoval. Nikdy mu k srdci příliš nepřirostli, veškerou svou
            náklonnost si schovával pro svého dědice, Alyssina nejstaršího bratra Heroka. A pokud by je zajali a Trifarix
            se je snažil držet jako rukojmí ve snaze udržet si vládu nad Nornou tvrzí, dobře věděla, jak by její otec
            odpověděl.
            Alyssa s Oramem pro něj byli postradatelní.
            Ona i její muži se ukryli ve stínech poblíž Vlčí svatyně, která přiléhala k jižním hradbám samotné Nesmrtelné
            bašty. Její bratr by měl právě být se zbytkem ozbrojenců o několik ulic východním směrem.
            Už celé týdny před příjezdem jejich delegace sledovali jimi placení špehové, kdo do paláce chodí a zase jej
            opouští. Jedna ze získaných informací byla velice zajímavá a Alyssa s bratrem se ji právě snažili využít.
            Už byli blízko. Alyssa pozvedla ruku a gardisté z Norné tvrze se shromáždili kolem ní ve stínu úzkého průchodu
            vedoucího k Vlčí svatyni. Byla to vysoká, několikapatrová věž s otevřenými boky, každé poschodí podpíraly
            pilíře z temného kamene. Uprostřed věže se do výšky téměř padesáti stop tyčila obří obsidiánová socha sedícího
            vlka.
            Čekali zde dlouho, než v dálce zahlédli dvojici krátkých záblesků světla – jiskry odlétající od čepele
            obtahované křesadlem. To bylo znamení, že se Oram nachází na svém místě a vzduch je čistý.
            „Jdeme,“ sykla Alyssa. Její skupina se jako jeden muž rozběhla ze svého krytu a pospíchala ke svatyni, přičemž
            dávali pozor na případné stráže. Na žádné nenarazili. Zdálo se, že její bratr se svými lidmi odvedl dobrou
            práci.
            Alyssa lehce vyběhla po schodech do svatyně a rychlým pohybem ruky svým válečníkům nakázala, aby se rozvinuli.
            Vešli dovnitř, překročili přes práh a obešli sochu. Ponořili se do stínů, přitiskli se ke sloupům, rozplynuli
            se v temnotě a čekali.
            Zvedla pohled. Dle starého valoranského zvyku byla smrt často znázorňovaná se svou dvojí tváří – mohla na sebe
            brát podobu Ovečky, jež přinášela pokojný skon, nebo Vlka spojovaného s násilným odchodem z tohoto světa. V
            Noxu byl onen druhý aspekt uctíván s mnohem větším zápalem a rozmanitějšími způsoby. V říši, která si nade vše
            cenila síly, nepředstavovala poklidná smrt v posteli bránu k poctám.
            Alyssa zatajila dech a snažila se uklidnit své srdce, jež jí tlouklo jako o závod. Dlaně se jí potily. Otřela
            si je o plášť.
            Čekání bylo vždy ze všeho to nejhorší.
            Rozhlédla se a zjistila, že své spolubojovníky skoro ani nevidí. Dobře. Pokud by je spatřili příliš brzy,
            veškeré přípravy by přišly nazmar. Alyssa zvedla ruce a připevnila si na přilbu závoj z jemně utkané
            kroužkoviny, aby jí visel pod očima a zakrýval její rysy.
            Na vzdálené strážní věži odtroubili čtvrtou hodinu. Alyssa se připravila. Byly-li informace od špehů správné,
            měl by se cíl přiblížit každým okamžikem…
            V tu chvíli, jako by čekala na signál, se objevila postava v těžkém hávu.
            Přicházela od samotné Nesmrtelné bašty a doprovázela ji čtveřice palácových strážných. Vzhledem k černému
            šatu, jenž ji kryl od hlavy k patě, byla osoba v čele skupinky v temnotě před příchodem svítání takřka
            neviditelná.
            Jednalo se o třetího člena Trifarixu – Masku.
            Bezejmenná postava zvolna kráčela ke svatyni a hlavu natáčela ze strany na stranu, jako by prohledávala stíny.
            Ruce měla sepjaté, ukryté v těžkých rukávech.
            Stráže se zastavily na úpatí svatyně. Maska s nimi zřejmě krátce hovořila, Alyssa však byla příliš daleko, než
            aby zaslechla jejich hlasy. Dál pak tajemná postava pokračovala sama, zřejmě se poklonit Vlkovi.
            Nejčastějšími návštěvníky chrámů smrti, kterých se v hlavním městě nacházel bezpočet, byli pochopitelně
            válečníci a zúčtovači z gladiátorských jam, obětiny však nezřídka přinášeli i mnozí úředníci, obchodníci a
            sluhové. Jak se podařilo zjistit, Maska navštěvovala tento chrám vždy ve čtvrtou hodinu každého pátého dne,
            pokaždé s ostrahou a pod ochranou tmy.
            Zatímco věrnost trifarské legie byla neochvějná, běžné palácové stráže bylo dozajista možné podplatit, aby se
            dívaly stranou.
            Ve chvíli, kdy maskovaná postava přistoupila k soše, opustila Alyssa stín, v němž byla do této chvíle ukryta.
            Podplacení strážní se jako na povel otočili na patě a odpochodovali zpátky do Nesmrtelné bašty. Alyssa
            namířila svůj samostříl na Masku a opatrně vkročila do blikajícího světla nástěnných svícnů kolem sochy.
            „Ani hnout a ani muk,“ sykla. „Tvoje stráže jsou pryč. Právě na tebe míří dvanáct kuší.“
            Postava zahalená v těžkém šatu vydala jakýsi tlumený zvuk, možná překvapením, a postoupila o krok směrem k ní.
            Něco jí na ní přišlo podivně známého, ten zvuk i onen podivný pohyb…
            „Stůj, povídám,“ řekla Alyssa. Maska znehybněla.
            Nikdo v celém Noxu zřejmě nevěděl, kdo je oním třetím členem Trifarixu – alespoň nikdo, koho se Alysse a
            Oramovi podařilo vypátrat. V tom spočívala síla lstivosti, principu nevyzpytatelnosti zastoupeném v Radě tří.
            Jenže Alyssa to měla v úmyslu změnit.
            „Jde o to, získat páku,“ tvrdil její bratr. „Zjistíme-li totožnost toho třetího, budeme to moci využít k
            vlastnímu prospěchu.“
            „Nechceme ti nijak ublížit,“ prohlásila Alyssa tak směle, jak jen dokázala. „Sejmi si tu masku a vyhneme se
            krveprolití.“
            Postava v kápi se rozhlédla, možná hledala své strážce nebo se snažila zahlédnout střelce ukryté v temnotě, o
            kterých Alyssa hovořila. Pak opět postoupila o kousek vpřed, téměř se již dotýkala Alyssiny zbraně. Ruce měla
            i nadále skryté.
            Alyssa jí namířila samostříl doprostřed hrudi. „Dál. Už. Ani. Krok.“
            Postava vydala další tlumený zvuk a důrazně kývala maskou. Alyssa zúžila oči.
            Poté zvolna vydechla, jak se jí do mysli vkradlo poznání.
            „Ach tak. Tím to je o hodně jednodušší.“
            Stiskla spoušť a šipka zasáhla zahalenou osobu do krku.
            Během okamžiku se vedle ní zjevil jeden z jejích družiníků a pobízel ji k útěku. „Pojďme,“ naléhal. „Musíme
            zmizet z města před východem slunce, než se někdo dozví, co se tu stalo.“
            „Na to už je pozdě,“ odpověděla Alyssa.
            Poklekla k postavě, která teď na zemi marně lapala po dechu. Pod tělem se jí rozlévala kaluž krve. Alyssa už
            za svůj život viděla dostatek zranění, aby věděla, že toto je smrtelné.
            Natáhla ruku a sňala masku.
            Ze země na ni třeštil zrak Oram.
            Obličej měl sinalý, oči doširoka otevřené a v ústech nacpaný roubík. Zmítal se a škubal, jak se jeho těla
            zmocňovala smrt. Rukávy se mu tím pohybem vyhrnuly a odhalily ruce pevně spoutané kusem provazu.
            S posledním výdechem se jeho pohled přesunul z Alyssy k mohutné soše Vlka, tyčící se nad nimi.
            V tu chvíli dorazili legionáři, plavnými skoky se nořili z temnoty a během okamžiku obklíčili celou svatyni.
            Slunce viselo vysoko na bezmračné obloze a skrz úzká okna posílalo šikmé paprsky světla do audienční síně.
            Alyssa opět stála před Trifarixem s hlavou vztyčenou, zápěstí jí však za zády svíraly okovy. Členové rady ji
            opatrně pozorovali. Největší strach z těch tří nyní Alysse naháněla nejspíš neviditelná tvář Masky.
            Byl to Swain, kdo nakonec prolomil ticho.
            „Budu mluvit na rovinu,“ prohlásil. „Norná tvrz má pro Noxus velkou cenu, ne však takovou, abychom ustoupili
            požadavkům a výhrůžkám jeho guvernéra. To by byla známka slabosti. Během týdne by se tu stavěl do fronty tucet
            dalších provincií se svými vlastními pochybnými nároky. Ne, to vůbec nepřipadá v úvahu. To jsi ale věděla už
            od začátku.“
            „To ano,“ přisvědčila Alyssa. „Můj bratr však očividně ne.“
            „V tom případě by se někdo nedovtipný mohl ptát… proč se taková inteligentní mladá žena jako ty zapletla do
            takového pochybného, k nezdaru předem odsouzenému plánu?“
            „Povinnost,“ odpověděla Alyssa.
            „Povinnost k říši má vždy přednost před povinností k rodině,“ prohlásil Swain.
            Možná se to Alysse jen zdálo, ale přišlo jí, že Dariův výraz při těch slovech trochu potemněl. Přesto Pěst
            Noxu neřekla jediného slova.
            „S tím beze zbytku souhlasím,“ odvětila Alyssa. „Proto když jsem si uvědomila, že se pod tou maskou ukrývá můj
            bratr, zastřelila jsem ho.“
            Swain se otočil k Masce. „Riskantní tah, dát zajatci roubík a převlek. Určitě existovaly i jiné způsoby, jak
            bychom ji bývali mohli podrobit zkoušce.“
            Pohlédl opět na Alyssu.
            „Na něco mi prosím odpověz, ostatní členy rady to bude jistě také zajímat. Proč jsi vědomě vystřelila po svém
            bratrovi a zabila ho?“
            „Můj otec nás sem poslal na smrt,“ odpověděla Alyssa, „a pak by ji využil jako záminku k tomu, aby pro Noxus
            uzavřel brány Norné tvrze.“
            „Pokračuj.“
            „Můj otec i bratři jsou hlupáci. Zaslepila je touha vládnout opět Železnému hrotu z pozice králů, jakými byli
            naši předkové. Kvůli svému prchavému rozmaru by dovedli náš lid ke zkáze.“
            Koutek Swainových úst se neznatelně zvednul v náznaku ledového úsměvu.
            „V tom případě, Alysso Roshka Gloriana val-Lokan – jaký návrh přinášíš pro změnu ty?“
            Stárnoucí guvernér val-Lokan vzhlédl k Alysse, která právě rozrazila dveře jeho pracovny. Ve tváři měl výraz
            pobouření.
            „Co se děje, děvče?“ zavrčel a povstal od stolu. „Vrátila ses bez ohlášení? Kde je Oram?“
            Za ní do místnosti vstoupili dva válečníci z trifarské legie, hroziví a impozantní ve své temné zbroji z
            Železného hrotu. Halapartny třímali v pohotovosti.
            Vedle jejího otce stál i její bratr Herok, dědic Norné tvrze. Oči měl rozšířené strachem.
            „Stráže!“ zvolal guvernér. „Zastavte je!“
            Jeho osobní stráž ovšem nehodlala zasahovat. Legii předcházel věhlas po celém Valoranu a znali ji dokonce i
            ti, kteří dosud nikdy nebojovali ani po jejím boku, ani proti ní. Společně s ní kráčela i autorita Pěsti Noxu.
            Vzepřít se jí znamenalo postavit se samotnému Trifarixu.
            Alyssa dlouze přemýšlela o Dariových slovech, o těch, nad nimiž se její bratr tak pohrdavě pousmál.
            K dobytí té tvé drahé Norné tvrze by stačili jen dva členové trifarské legie.
            Jak se nakonec ukázalo, nebylo to žádné prázdné chvástání.
            „Cos to provedla?“ zasyčel její otec a klesl zpět do svého křesla.
            „To, co bylo zapotřebí.“
            Alyssa vytáhla svinutý pergamen, čerstvě popsaný a označený symbolem Noxu – symbolem Trifarixu – a rázně jej
            položila na stůl před svého otce, až polekaně nadskočil.
            „Na příkaz velegenerála tě zbavuji úřadu,“ oznámila mu Alyssa. „Od této chvíle tu vládnu já, pro dobro říše.“
            „Ty?“ uchechtl se její otec. „Norné tvrzi nikdy nevládla žena!“
            „V tom případě možná nadešel čas to změnit. Nadešel čas, aby se někdo postaral o budoucnost našeho lidu, místo
            aby se nechal ovládat posedlostí po králích a dávno zašlé slávě.“
            Alyssa kývla, na ten pokyn pokročili vpřed otcovi vlastní strážní a chopili se ho.
            „To nemůžeš,“ vykřikl. „Jsem tvůj otec! Jsem tvůj pán!“
            „Ty nejsi žádný pán,“ řekla Alyssa. „A rozhodně ne můj.“
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>