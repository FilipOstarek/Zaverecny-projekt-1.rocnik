<!doctype html>
<html lang="cs">

<head>
  <title>League of Legends - Zed</title>
  <meta name="description" content="League of Legends - Příběh postavy Zed">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/zed.jpg" alt="Zed">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Szed.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ZED</h1>
  <img class="card-img-top or" src="../img/header.png" alt="header">
  <h2 class="text-center karta">MISTR STÍNŮ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Pod ionským závojem harmonie se ukrývají příběhy těch, k nimž se ostatní otočili zády. Zedův příběh začal v
          době, kdy se jako malý chlapec ocitl na chladných schodech sídla řádu Kinkou.
          Zeda se ujal sám velmistr Kusho a prastaré zdi chrámu se staly Zedovým domovem. Plně se ponořil do tajů
          spirituálního učení Kinkou a záhy své vrstevníky předstihl v boji i studiu. Přesto měl pocit, že i on sám se
          neustále pohybuje ve stínu někoho jiného – Shena, syna jeho mistra. Ačkoliv díky své vášni a zaujetí zářil ve
          všech vyučovaných technikách, chyběla mu Shenova emocionální rovnováha. I tak ale mezi oběma žáky vzniklo
          pevné pouto a byli si blízcí jako bratři.
          Jednoho dne doprovázeli oba dva svého mistra při pátrání po nechvalně proslulém Zlatém démonovi. Když tuto
          obávanou „zrůdu“ konečně polapili, ukázalo se, že to je pouhý člověk jménem Khada Jhin. Mladý Zed se na něj
          vrhl s pozvednutou dýkou, avšak Kusho jej zastavil a přikázal, že má Jhin být pouze uvržen do vězení.
          Po návratu do chrámu kvasilo v Zedově srdci roztrpčení a začal zaostávat ve studiu. Pronásledovaly jej
          vzpomínky na Jhinovy hrůzné vraždy, vzrůstající napětí mezi Ionií a rozpínavým Noxem jeho rozčarování navíc
          jen zhoršovalo. Zatímco Shen se řídil příkladem svého otce a držel si odstup od svých emocí, Zed se nedokázal
          smířit s myšlenkou, že by mělo zlo zůstat nepotrestáno kvůli zachování vznešených ideálů rovnováhy.

        </p>
      </div>
      <div class="col-xs-12 col-md-6 col-lg-4">
        <p class="v h">
          Vypravil se hluboko do tajných chrámových katakomb a objevil v nich zdobenou černou skříňku. Ačkoliv věděl, že
          to mají všichni s výjimkou mistrů řádu přísně zakázáno, nahlédl do ní.
          Zedovu mysl obestřely stíny, nasytily se jeho hořkostí a pohrdáním slabými a šeptem mu vyprávěly o prastaré
          temné magii.
          Po návratu do prosluněného chrámu Zed vyhledal velmistra Kusha. Požadoval, aby Kinkou udeřil na noxijské
          vetřelce všemi dostupnými prostředky. A když Kusho odmítl, Zed se k řádu, jenž jej vychoval, otočil zády.
          Teď, když jej již učení Kinkou nijak nesvazovalo, shromáždil skupinu válečníků odhodlaných s Noxem bojovat.
          Každý, kdo ohrožoval jeho vlast nebo se odmítal zapojit do její obrany, byl bez milosti odsouzen k smrti, a to
          včetně domorodých vastajů váhajících, na kterou stranu se postavit. Zed své následovníky vedl k tomu, aby se
          plně poddali zápalu boje, ale brzy si uvědomil, že bez oné černé skříňky nebudou jeho schopnosti nikdy
          postačovat pro to, čeho chtěl dosáhnout.
          Shromáždil tedy své nové učedníky a vrátil se do chrámu Kinkou, kde mu cestu zastoupil Kusho. Stařec složil
          své zbraně k Zedovým nohám a zapřísahal svého bývalého žáka, aby se zřekl stínů ve prospěch vyváženější cesty.

        </p>
      </div>
      <div class="col-xs-12 col-md-6 col-lg-4">
        <p class="v h">
          O několik okamžiků později se Zed znovu objevil na chrámových schodech. V jedné ruce svíral krabičku... a v
          druhé čerstvě zakrvácenou zbraň.
          Zedovi válečníci kosili po tuctech šokované členy Kinkou, kteří se překvapením ani nezmohli na odpor. Poté Zed
          prohlásil chrám za svůj, založil v něm Stínový řád a začal své stoupence cvičit v cestách temnoty. Vyryli do
          svých těl stínová tetování a učili se bojovat po boku svých vlastních kouřových odrazů.
          Zed využil probíhající válku s Noxem a s ní související utrpení ionského lidu. Po masakru u řeky Epool narazil
          na Kayna, noxijského dětského bojovníka ozbrojeného jen obyčejným srpem. Zed na první pohled poznal, že ten
          hoch je zbraň, která čeká, až ji někdo nabrousí, a přijal jej jako svého osobního žáka. Spatřoval v tomto
          mladém učedníkovi cílevědomost, jež se vyrovnala té jeho. V Kaynovi Zed viděl budoucnost Stínového řádu.
          Se Shenem a zbytky řádu Kinkou roztroušeného po provinciích se sice neusmířil, přesto však po skončení války
          dospěli ke křehkému příměří. Zed věděl, že čeho se dopustil, již nemůže vzít zpět.
          V současnosti je už jasné, že rovnováha Prvních zemí byla narušena, možná dokonce nezvratně. Pro Zeda však má
          duševní harmonie jen pramalý význam – je ochotný udělat cokoliv, jen aby dovedl Ionii k vítězství.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 zed p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text  uprostred1">Čepel tisíciletí</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Kayn stál sebejistě ve stínu brány noxtoraa obklopen mrtvými vojáky a usmíval se nad tou ironií. Tyto
          triumfální oblouky z temného kamene byly vztyčeny na počest síly Noxu – aby probouzely bázeň a vynucovaly si
          věrnost od všech, kteří pod nimi prošli. A tento se stal náhrobním kamenem, památníkem falešné síly a
          arogance, symbolem strachu padlých válečníků, jenž se obrátil proti nim.
          Kayn strach zbožňoval. Spoléhal se na něj. Byl zbraň, a stejně jako se jeho bratři ze Stínového řádu naučili
          mistrovsky ovládat své katany a šurikeny, Kayn bojoval právě pomocí strachu.
          Jak tak ovšem stál uprostřed pobitých nepřátelských vojáků, kteří co nevidět upadnou v zapomnění, a poprvé po
          dlouhých letech ucítil pod nohama noxijskou půdu, zmocňoval se jej neklid. Visel ve vzduchu jako dusno před
          bouří a čekal, až jej někdo vypustí na svobodu.
          Nakuri, jeden z dalších učedníků Kaynova Řádu, přehmátl na svém meči a připravil se na boj, který bude
          tentokrát osobnější. Ke cti mu bylo možné přiznat, že se mu téměř podařilo skrýt chvění v hlase. „Co bude teď,
          bratře?“
          Kayn nic neříkal. Prázdné ruce měl volně svěšené podél boků. Věděl, že je pánem situace. A přesto pocítil
          záblesk déjà vu, jako vzpomínku na dávno zapomenutý sen. V jeden okamžik přišla a hned nato byla pryč.
          Z prázdného místa mezi nimi se ozval hlas, temný a plný nenávisti, tvořený ozvěnami bolestivých nářků z tisíců
          bojišť, jenž je oba vyzýval k činu.
          „Který z vás je mě hoden?“
          Zed poslal pro svého nejnadanějšího studenta.
          Špehové Řádu potvrdili ony děsivé zprávy. Nenávidění Noxijci nalezli prastarou kosu darkinského původu, jejíž
          moc se vyrovnala jakékoliv ionské magii. Z paty jejího ostří zíralo jediné oko plné šarlatové nenávisti a
          svádělo ty nejmocnější válečníky, aby se jí chopili a vydali se s ní do boje. Očividně se však nenašel žádný,
          který by jí byl hoden: kdokoliv se jí dotkl, toho záhy v nesnesitelných bolestech strávila její zášť. Nakonec
          ji tedy omotali drátěnou košilí a pytlovinou a s ozbrojeným průvodem ji poslali do Nesmrtelné bašty.
          Shieda Kayn věděl, co se po něm bude chtít. Toto bude jeho poslední zkouška.
          K prvním domům pobřežního města Vindor dospěl dřív, než se vůbec zamyslel nad významem své cesty. Přenést boj
          na území nepřítele bylo troufalé. Troufalý byl ovšem i Kayn. Nikdo jiný neoplýval takovým talentem, nikomu
          jinému nemohl Zed svěřit do rukou osud celé Ionie, a tak nebylo o čem pochybovat: Kayn byl předurčen k velikým
          činům.
          Svou past nachystal krátce před západem slunce. V dálce už k oranžové obloze stoupala oblaka prachu zvířeného
          blížící se karavanou – nejvyšší čas zlikvidovat trojici strážných u oblouků noxtoraa.
          Tiše se přesunul dloužícím se stínem kamenného oblouku, aby se vyhnul prvnímu z vojáků, který právě procházel
          kolem při své obchůzce. Kayn povolal svou stínovou magii a vstoupil do černé kamenné zdi, jako by to byl
          průchod otevřený pouze pro něj. Viděl siluety strážných, jak obouruč pevně svírají své píky.
          Vynořil se z budovy opásaný stínem a holýma rukama zhasil plamínek života ve druhém vojákovi. A než stihl
          třetí ozbrojenec jakkoliv zareagovat, rozplynul se Kayn v pramíncích čiré temnoty a mihl se přes dlážděnou
          cestu, aby se znovu zhmotnil přímo před svou obětí. Prudce škubl muži hlavou a zlomil mu vaz jako dřívko.
          První strážný zaslechl, jak se bezvládná mrtvá těla hroutí k zemi, a otočil se směrem ke Kaynovi.
          Zabiják se usmál a vychutnával si daný okamžik. „Člověka naprosto ochromí, že?“ zasyčel a znovu vklouzl do
          stínu noxtoraa. „Ten strach...“
        </p>
      </div>
      <div class="col-md-6 col-sm-12">
        <p class="v h text-center p-4">
          Zjevil se přímo ve stínu třesoucího se vojáka.
          „Teď je ta chvíle, kdy se máš dát na útěk, Noxijče. Pověz ostatním, čeho jsi tu byl svědkem.“
          Voják odhodil svou píku a ozlomkrk utíkal do bezpečí Vindoru. Nedostal se ovšem daleko.
          Zpoza oblouku noxtoraa vyskočil Nakuri v hávu stejně temném jako ten Kaynův a zarazil svou katanu do břicha
          prchajícího strážného. Pohledy Kayna a druhého učedníka se střetly. „To má být ta tolik opěvovaná síla Noxu?
          Takové zklamání...“
          „Věděl jsem, že jsi zbrklý, bratře,“ vyplivl Kayn. „Ale tohle? Sledovat mě celou cestu a doufat, že získáš
          podíl na mé slávě?“
          Na další kárání ovšem nebyl čas. Hluk vojenské karavany se již blížil.
          „Teď se schovej, Nakuri. Vypořádám se s tebou později. Jestli to přežiješ.“
          Dlouhé stíny soumraku ukryly těla, dokud se ozbrojená skupina nedostala téměř pod mohutný oblouk.
          „Stát!“ zvolal velitel v čele průvodu a tasil meč. „Rozvinout do formace! Hned!“
          Zmatení vojáci opustili své koně a Kayn se poprvé podíval na jejich náklad. Vypadal přesně tak, jak jej Zed
          popsal – zbraň omotaná v drátěné košili a pytlovině, připevněná na zádech mohutného vindorského oře.
          Trpělivost byla ctnost, kterou Nakuri příliš neoplýval, a bezhlavě se vrhl na nejbližšího vojáka. Kayn si své
          cíle vždy vybíral uvážlivě, a tak se zaměřil na velitele, jehož skolil jeho vlastním mečem.
          Znovu se otočil k Vindořanovi, jenže kosa byla ta tam.
          Ne. Dostal se až příliš daleko, selhání teď nepřipadalo v úvahu.
          „Kayne!“ vykřikl Nakuri, jenž kosil jednoho vojáka za druhým. „Za tebou!“
          Zoufalý Noxijec rozbalil zbraň a odhalil tak její rudou bulvu, která žhnula nelidskou zuřivostí. Vojákovy
          vlastní oči se rozšířily a zákeřnými seky se pustil do svých vlastních spolubojovníků. Očividně neměl vládu
          nad svým tělem a marně se snažil kosu pustit.
          Takže ty řeči byly pravdivé.
          Kayn znovu povolal sílu své stínové magie a ponořil se do Noxijcova těla, jež se zmítalo pod náporem darkinské
          energie. Na dobu jediného úderu srdce se díval očima bezvěkého stvoření, sledoval tisíciletí vyplněná
          způsobenou bolestí a utrpením, výkřiky a nářky. Tato zbraň byla smrt, jež se rodila stále znovu a znovu. Bylo
          to čiré zlo a někdo jej musel zastavit.
          Vysmekl se z toho, co z Noxijce ještě zbývalo – vojákovo tělo se už měnilo na šupiny složené do tvrdého
          krunýře, načež se rozpadlo na hromádku černých střepů a oblak dusivého prachu. Zbyla jen kosa, jejíž oko se
          znovu zavřelo. Zatímco Nakuri zabíjel posledního z nepřátel, Kayn po ní vztáhl ruku.
          „Bratře, ne!“ zvolal učedník, střepávaje krev ze své katany. „Co to děláš? Vždyť jsi viděl, čeho je ta věc
          schopná! Musíme ji zničit!“
          Kayn se k němu otočil. „Ne. Je moje.“
          Oba se napřímili, ani jeden z nich nehodlal ustoupit. Za městskými hradbami se ozvalo poplašné zvonění.
          Okamžik se prodlužoval.
          Nakuri přehmátl na svém meči. „Co bude teď, bratře?“
          Pak ke Kaynovi promluvila kosa. Zdálo se, jako by mu její hlas zněl přímo v mysli, ovšem rozšířené oči druhého
          učedníka prozrazovaly, že ta slova slyšel i on.
          „Který z vás je mě hoden?“
          Kayn vyvolal prsty temnoty, jež zbraň uchopily, pozvedly ji do noci a vtiskly do jeho čekajících dlaní. Měl
          pocit, jako by byla jeho součástí, jako by tomu tak bylo vždy, jako by on sám byl zrozen k tomu, aby ji nosil.
          S uspokojivým zablýsknutím s ní zatočil a poté namířil její čepel na Nakuriho hrdlo.
          „Udělej, co musíš.“
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 zed p-4">
    <p class="karta uprostred1">Kronika</p>
    <img class="card-img-top or" src="../img/header.png" alt="header">
    <h3 class="card-text  uprostred1">Muž se železnou maskou</h3>
  </div>
  <hr class="tz h p-2">
  <section>
    <h2 class="text-center tz karta">Jedna.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Zbraň v jeho rukách byla pouhým nástrojem – i když vyrobeným s naprostou dokonalostí. Do černého, mírně
          nazelenalého kovu byla vsazena zlatá plaketka s kovářovým jménem, jenž se tím hrdě a sebevědomě hlásil ke
          svému dílu. Nepocházela z Piltoveru – nebyla to žádná z těch nevkusných věcí, které se snažily fungovat s
          nepatrným množstvím magie, jež byla v tamních zemích k dispozici. Tuto zbraň ukul skutečný mistr. Její
          bronzové srdce z Ionie pulzovalo magií.

          Počtvrté otřel pažbu. Nemohl si být jist, že je čistá, dokud ji neotřel počtvrté. A nezáleželo na tom, že ji
          vůbec nepoužil. Nezáleželo na tom, že ji jen chtěl vložit do vaku a zasunout pod postel. Nemohl ji uklidit,
          dokud si nebyl jist, že je čistá, a nemohl si být jist, že je čistá, dokud ji neotřel počtvrté. Teď ale čistá
          byla. Čtvero pohybů ji očistí.
          Byla čistá a nádherná. Jeho noví mecenáši byli štědří. Ale copak si ti nejlepší malíři nezasloužili nejlepší
          štětce?
          Při porovnání se záběrem a přesností tohoto nového pomocníka vypadala všechna jeho předchozí díla s čepelemi
          jako pouhé vedlejší etudy. Trvalo mu týdny studia, než plně pochopil, jak mechanismus zbraně funguje, ovšem
          zdokonalováním svých technik ki pro práci s dýkami strávil měsíce.
          Do zbraně se vešly čtyři náboje. Každá kulka byla nabita magickou energií. Každá kulka byla dokonalá jako meč
          lassilského mnicha. Každá kulka byla barvou, jež vdechovala život jeho umění. Každá kulka byla mistrovským
          dílem. Nejen, že tělo roztrhly. Ony jej přetvořily.
          Zkouška provedená v mlynářské osadě byla jasným důkazem jejího potenciálu. A jeho noví zaměstnavatelé byli s
          reakcí publika spokojeni.
          Doleštil ji, ovšem jak držel zbraň v pravačce, bylo pokušení příliš silné. Věděl, že by to neměl dělat, přesto
          však rozbalil černý overal z úhoří kůže. Konečky prstů na levé ruce přejel po hladkém povrchu oděvu. Jakmile
          ucítil jeho kluzký povrch, zrychlil se mu dech. Vzal do rukou těsnou koženou masku a neschopen odolat tomu
          nutkání si ji navlékl na tvář. Zakrývala mu pravé oko a ústa. Ztěžovala mu dech a připravila jej o prostorové
          vidění…
          Překrásné.
          Právě si navlékal chránič ramene, když se rozezněly zvonky, které ukryl na schodiště vedoucí k jeho pokoji.
          Rychle zbraň rozložil a sňal si masku.
          „Jste tam?“ ozvala se služka zpoza dveří. Melodie v jejím hlase prozrazovala, že vyrostla daleko na jih od
          tohoto města.
          „Udělala jsi, o co jsem tě žádal?“ zeptal se.
          „Ano, pane. Bílá lucerna každé čtyři kroky. Červená lucerna každých šestnáct.“
          „V tom případě mohu začít,“ řekl Khada Jhin a otevřel dveře místnosti.
          Když vycházel, ženiny oči se rozevřely údivem. Jhin věděl naprosto přesně, jak vypadá. Za běžných okolností by
          to v něm probouzelo trýznivý osten sebepohrdání, ovšem dnes měl představení.
          Dnes vyšel Khada Jhin jako štíhlý, elegantní muž s holí. Hrbil se a bylo zřejmé, že pláštěm přehozeným přes
          rameno zakrývá jakési výrazné znetvoření, jeho krok však byl pevný a energický. S důrazným klepáním hole o zem
          přistoupil k oknu. Ve zvláštním rytmu zaťukal na jeho rám – tři údery a poté čtvrtý. Zlato jiskřilo, sametový
          plášť povlával ve vzduchu a jeho šperky se blyštily v paprscích slunce.
          „Co… co to je?“ zeptala se služka s pohledem upřeným na Jhinovo rameno.
          Jhin se zkoumavě zadíval na její andělskou tvář. Byla kulatá a dokonale symetrická. Takový nudný a
          předvídatelný styl. Jako maska by nestála za nic.
          „To je pro crescendo, má drahá,“ řekl Khada Jhin.
          Z okna hostince měl dobrý výhled na zbytek města, jež se rozprostíralo v údolí pod ním. Jeho představení bude
          určitě úžasné, ale ještě ho čekala spousta práce. Radní se měl vrátit dnes večer, a přesto Jhinovy plány zatím
          postrádaly… inspiraci.
          „Přinesla jsem vám do pokoje květiny,“ řekla žena a prosmekla se kolem něj.
          Mohl o rozmístění těch luceren požádat někoho jiného. Ale nepožádal. Mohl se převléknout, než otevřel dveře.
          Ale nepřevlékl se. Teď viděla Khadu Jhina v jeho plné slávě.
          Inspiraci, kterou potřeboval, měl nyní přímo na očích. Jakoby předurčenou osudem. Neměl na výběr. Před Uměním
          nebylo úniku.
          Musel zkrátka učinit služčinu tvář... zajímavější.
        </p>
      </div>
    </div>
  </section>
  <section>
    <h2 class="text-center tz karta">Dva.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Nakládané vepřové se na hladině vývaru pěti chutí jasně lesklo. Z té vůně se Shenovi motala hlava, ale i tak
          odložil lžíci stranou. Číšnice se otočila k odchodu, ještě se na něj však jednou usmála a souhlasně kývla
          hlavou. Tuk se musel nejprve pořádně rozpustit. Polévka byla bezesporu i tak vynikající, ale za okamžik bude
          naprosto božská. Jen trpělivost.

          Shen si zatím prohlížel sál hostince U Bílého útesu. Působil prostě a hrubě, avšak toto zdání klamalo. Zdejší
          dřevotkalci byli mistry ve svém oboru a odstraňovali kůru a živé listy jen tam, kde to bylo nezbytně nutné.
          Plamen svíčky na stole se zatřepotal… špatně. Shen se plynulým pohybem odsunul a tasil zpod pláště dvojici
          mečů.
          „Tvoji studenti našlapují zlehka asi jako těhotná woraxice,“ zamumlal.
          Do hostince vstoupil Zed – sám a oblečený jako kupec. Protáhl se kolem číšnice a posadil se o tři stoly dál.
          Každá částečka Shenova těla zmírala touhou vrhnout se na nepřítele a pomstít svého otce. To ovšem cesta
          soumraku neschvalovala. Uklidnil se, když si uvědomil, že je dělí příliš velká vzdálenost… byť jen o délku
          ukazováčku.
          Podíval se na Zeda a očekával, že ve tváři svého soka spatří úšklebek. Ten si však jen povzdychl. Pod očima
          měl v nezdravě bledé tváři výrazné temné kruhy.
          „Celé roky jsem čekal,“ řekl Shen.
          „Odhadl jsem snad tu vzdálenost špatně?“ zeptal se Zed znaveným hlasem.
          „I kdyby mě to stálo hlavu, přiblížím se k tobě a zaútočím,“ prohlásil Shen, posunul jednu nohu pod židli a
          zapřel ji špičkou o podlahu. Od Zeda jej dělilo deset sáhů a polovina délky prstu.
          „Tvá cesta je bližší té mojí. Ideály, které vyznával tvůj otec, byly ve skutečnosti slabost. Ionie si je už
          nemohla dovolit,“ řekl Zed. Zaklonil se na stoličce, aby zůstal těsně mimo vzdálenost, kterou Shen potřeboval
          k zasazení smrtícího úderu. „Vím, že něco takového ti nemám šanci vysvětlit. Ale dám ti příležitost k vykonání
          pomsty.“
          Shen se zvolna posouval k hraně židle. „Mě nepohání touha po pomstě. Narušuješ rovnováhu. To proto tě čeká
          zatracení.“
          „Zlatý démon uprchl,“ pronesl Zed nevzrušeným hlasem.
          „To není možné,“ odvětil Shen, přesto však jeho nitro náhle ochromila prázdnota.
          „Nejslavnější vítězství tvého otce. A i tentokrát jeho význam zničil sám svým vlastním pošetilým
          milosrdenstvím.“ Zed smutně zavrtěl hlavou. „Ty víš, čeho je ta… stvůra schopná.“ Poté se naklonil přes stůl,
          přímo do Shenova dosahu, s hrdlem záměrně odkrytým. „A víš také, že jen my dva k němu dokážeme proniknout dost
          blízko, abychom jej mohli zastavit.“
          Shen si vzpomněl na onen okamžik, kdy poprvé spatřil tělo jedné z obětí obávaného Khady Jhina. Při té
          představě jej zamrazilo a zaskřípěl zuby. Pouze jeho otec v sobě našel dost síly, aby neztratil odhodlání
          postavit vraha před řádný soud.
          V Shenovi se toho dne něco změnilo. V Zedovi se něco zlomilo.
          A nyní je ta zrůda zpět.
          Shen odložil své meče na desku stolu. Podíval se na misku dokonalé polévky, která před ním ležela. Na hladině
          jiskřily drobné kapičky vepřového tuku, jeho už ale veškerý hlad přešel.
        </p>
      </div>
    </div>
  </section>
  <section>
    <h2 class="text-center tz karta">Tři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Po Zedovi dosud nebylo ani stopy. Cítil zklamání. Veliké zklamání. Přece musel vyhledat svého bývalého
          přítele. Nejspíš se ukrýval a sledoval ho. Jhin musel být opatrný.

          Ohlédl se z přístavní hráze za lodí z cizích krajů. Příliv sílil, mohla každou chvílí odplout. Do návratu mu
          tedy nezbývalo moc času, jinak nestihne vystoupení v Zaunu plánované na příští měsíc. Jedno riziko se násobí s
          druhým.
          Zastavil se a zadíval se na svůj odraz v louži. Z vodní hladiny mu vracel pohled postarší ustaraný kupec. Díky
          rokům stráveným na jevišti a studiu bojových umění měl nad svým obličejovým svalstvem absolutní kontrolu. Byla
          to obyčejná tvář a on jí poskytoval neobyčejný výraz. Jhin se vydal do kopce a snadno se vmísil do davu.
          Zvedl oči k bílým lucernám nad hlavou a odpočítával vzdálenost. Pokud se Zed objeví, bude je potřebovat.
          Přejel pohledem po květináčích před hostincem, do nichž ukryl pasti. Nabroušené ocelové čepele ve tvaru
          květin. Chránily jeho ústupovou cestu pro případ, že by se něco pokazilo.
          Představil si, jak se jejich kov prořezává davem a rudými cákanci zdobí čerstvě natřené zelené zdi domu. Ta
          vidina jej lákala.
          Jak se prodíral davem, zaslechl stařešinu vesnice hovořit se Shenem.
          „Proč by měl ten démon na ni a na ostatní radní zaútočit?“ ptal se ho.
          Shen, oblečený ve svém modrém hávu, neodpověděl.
          Vedle něj stála další členka Kinkou, mladá žena jménem Akali. Nakročila ke dveřím.
          „Ne,“ prohlásil Shen a zastoupil jí cestu.
          „Proč myslíš, že na to nejsem připravená?“ chtěla vědět Akali.
          „Protože ani já v tvém věku ještě nebyl.“
          V ten okamžik ze vchodu vyvrávoral strážný s bledou a prázdnou tváří.
          „Její maso, bylo… bylo…“ Udělal pár vrávoravých kroků a pak se v šoku sesunul k zemi.
          Hostinský stojící u protější zdi se rozesmál. A pak se dal do pláče s lícemi zbarvenými šílenstvím. „Viděl ji.
          Viděl květinu!“
          Toto nebyli lidé, kteří by kdy zapomněli na dílo Khady Jhina.
          Shen přejel zkoumavým pohledem po tvářích přihlížejících.
          Chytrý hoch, pomyslel si Jhin a nenápadně se stáhnul zpátky do davu.
          Během návratu k lodi pozoroval střechy, zda na nich nezahlédne Zeda.
          Nešlo tomu uniknout. Ať už společně, nebo o samotě, Zed a Shen půjdou po stopách, které tam zanechal. Nechají
          se jimi zavést na Květinový festival. Zpět do Jyomského průsmyku. A zoufalství je pak přinutí opět
          spolupracovat.
          Bude to jako v dobách jejich mládí. Budou se k sobě tisknout strachy a úžasem.
          A teprve poté se slavný Khada Jhin ukáže…
          A jeho skutečné mistrovské dílo bude moci započít.
        </p>
      </div>
    </div>
  </section>
  <section>
    <h2 class="text-center tz karta">Čtyři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          ....
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>