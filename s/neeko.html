<!doctype html>
<html lang="cs">

<head>
  <title>League of Legends - Neeko</title>
  <meta name="description" content="League of Legends - Příběh postavy Neeko">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/neeko.jpg" alt="neeko">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sneeko.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">NEEKO</h1>
  <img class="card-img-top or" src="../img/header.png" alt="header">
  <h2 class="text-center karta">ZVĚDAVÁ CHAMELEONKA</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Neeko se narodila na vzdáleném a z větší části neprobádaném ostrově daleko na východě, kde v izolaci od
          okolního světa přežíval jistý starobylý kmen vastajů. Jmenoval se Oovi-Kat a svůj původ dokázal vysledovat
          jednu generaci po druhé až k legendárním Vastayashai'rei – předkům všech vastajů.
          Oovi-Kat byli mírumilovné bytosti s nezměrným potenciálem. Jejich harmonická společnost se plynule prolínala s
          říší duchů, takže jejich sho’ma – duchovní esence – se mohlo mísit s ostatními bytostmi ve svém okolí, a
          dokonce jim umožňovalo přejímat cizí tělesnou podobu. Oovi-Kat mezi sebou neměli žádná tajemství, ovšem jen
          málokterý z nich byl tak zvědavý, nezdolný či sršící energií jako mladá Neeko.
          Milovala rozmanité hry. Často ukrývala různé drobnosti či myšlenky a sledovala, zda je ostatní dokážou najít.
          Její zvídavost neznala hranic a ona sama byla ve své čarovné existenci zcela čistá a nevinná.
          Nemělo však tomu tak být navždy. Zpoza obzoru přišla pohroma.
          Díky duchapřítomnosti a sebeobětování stařešinů kmene Oovi-Kat se Neeko podařilo uniknout smrti, jež
          zpustošila její domovinu. Neobratně na sebe přijala podobu ptáka a zatímco prchala před spalující zkázou,
          cítila křik svého lidu, mizící v propasti mezi světy.
          O několik dní později spadla zoufalá a vyčerpaná Neeko do moře. Zachytila se kusu plovoucího dřeva, vydána
          napospas rozmarům mořských proudů. Pak však v dáli zahlédla jakousi podivnou siluetu. Zaslechla hlasy, které
          se k ní nesly přes vlny, a tak se jala plavat k oné zvláštní konstrukci.

        </p>
      </div>
      <div class="col-xs-12 col-md-6 col-lg-4">
        <p class="v h">
          S vypětím posledních sil se vyšplhala do útrob lodi, z níž se vyklubal kupecký koráb plující do Harelova
          přístavu. Neeko načerpala trochu sil a pustila se do hledání svého ztraceného kmene v říši duchů. Odpovědí na
          její volání však byly jen smutné ozvěny a obrazy mrtvých stromů tyčících se nad křehkým obzorem…
          Když Neeko vystoupila ve městě z lodi, ocitla se v podivném a pro ni zcela neznámém světě. Byla u vytržení.
          Mnoho jiných by za takových okolností ochromil strach, dokonce i ostatní Oovi-Kat – ne však Neeko. Zdejší
          společnost hýřila jedinečnými osobnostmi, cizinci s nepřeberným množstvím pohnutek a tvarů. Bylo to místo
          bezpočtu příběhů a událostí, které ji zcela ohromilo.
          Ušla sotva pár desítek kroků, když ji spatřil vastajský námořník jménem Krete. Neeko nerozuměla všem jeho
          slovům, ale chtěl vědět, ke kterému kmeni patří. Neeko vyslala svou sho’mu a napodobila jeho tvář a výraz, aby
          dala najevo své mírumilovné úmysly, Kreteovi se to však zřejmě ani trochu nelíbilo. Jeho myšlenky, nabírající
          temných odstínů, ji vylekaly. Otočila se a pokusila se mu zmizet v davu, musela však mnohokrát změnit tvar,
          než jej setřásla.
          V otevřené krajině za Harelovým přístavem, obklopená bujnou tropickou zelení, Neeko s obtížemi vstřebávala
          poslední události. Nedokázala pochopit, jak se někdo může při vzájemné komunikaci opírat výhradně o slova.
          Bylo to tak… omezující?

        </p>
      </div>
      <div class="col-xs-12 col-md-6 col-lg-4">
        <p class="v h">
          Ve snaze upokojit svou mysl na sebe vzala podobu mrštné kočky, na něž narazila v džungli mezi stromy, a dala
          se s nimi do běhu. Rychlost a hbitost Neeko milovala a jejich jasné, bystré oči jí připomínaly domov – když tu
          se jejich vůdkyně znenadání přeměnila na krásnou, silnou, tmavovlasou ženu. Po chvíli napjatého oboustranného
          vyčkávání se představila jako Nidalee a nepříliš ochotně přijala Neeko do své skupiny.
          Neeko se zdráhala vyjevit pravdy Oovi-Kat někomu cizímu, k Nidalee však cítila silnou náklonnost – měla totiž
          podezření, že tato zvířecí lovkyně sdílí s rasou vastajů jakési dávno zapomenuté pouto. Jejich přátelství
          vzkvétalo a mnoho měsíců se toulaly divočinou společně.
          Ovšem města a osady – navzdory všem svým chybám – Neeko stále vábily. Ve snu k ní přicházeli její předkové a
          zas a znovu jí ukazovali vybledlé větve oněch mrtvých stromů. Aby se mohly znovu zazelenat, potřebovaly barvu.
          Tím si byla Neeko jistá. Prosila svou přítelkyni, aby se na tuto novou cestu vydala společně s ní, Nidalee
          však zůstala neoblomná.
          Sklíčená, avšak odhodlaná Neeko tedy vyrazila sama.
          Její dřívější život mezi Oovi-Kat sice byl v nenávratnu, ale ona měla hlavu plnou magické budoucnosti – velký
          kmen složený z vastajů, yordlů, lidí a všech dalších tvorů, kteří budou sdílet její sen. Své místo v něm mohl
          najít každý, kdo měl srdce na pravém místě. Rozhodla se pátrat po těchto duších, spřátelit se s nimi a bránit
          jejich sho’mu vlastním životem.
          Znát Neeko znamená milovat Neeko a milovat Neeko znamená být Neeko.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 neeko p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Příšera na základně Kalduga</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Neeko znala tvary lidí, a i když měli své zvláštnůstky – například ponožky... proč? –, nikdy jí nepřišli nijak
          zvlášť podivní. Tedy až do předsunuté základny v Kalduze.
          Tu ošklivou základnu vytesal do útesů u okraje džungle nějaký lidský kmen jménem „Noxijci“. Nějakou chvíli už
          tu základnu podle všeho obývali, soudě podle toho, jak podrážděně, ale pohodlně vypadali při vykonávání své
          denní rutiny.
          Neeko přemýšlela... byli přátelští? Měli rádi sýrové chlebíčky? Napadaly ji i jiné otázky, ale zrovna tyhle ji
          zajímaly nejvíc, když se rozhodla, že to prozkoumá osobně.
          Pod závojem noci se plížila stíny, dokud se nedostala k bráně. Hlídku držela jedna jediná stráž. To nebyl
          vůbec žádný problém. Neeko zbožňovala přestrojení! Vzít na sebe podobu jiné bytosti znamenalo sdílet její
          sho‘ma – spletitou síť emocí a nedávných vzpomínek.
          Napnula své vlastní sho‘ma a ucítila vnější hranici aury hlídky, která se táhla daleko za její tělo. Když se
          její duch setkal s duchem strážnice, Neeko na mysli vytanulo jméno: Ewaii. Z druhé strany pouště. Pak přišla
          barva s příchutí. V mysli stále prodlévala spáleně oranžová hořkost kvůli ztracenému domovu a modroslané
          roztrpčení kvůli jejímu stanovišti: zapadlá základna bez strategického významu uprostřed země nikoho, ale zkus
          to říct veliteli. Tahle Ewaii měla tmavou pleť a krásné oválné oči. Byla silná, ale jen málokdo ji bral vážně,
          jelikož byla jen „blátošlap“ – obyčejný voják. Fascinovaná Neeko setřásla svůj přirozený chameleonský vzhled a
          vyměnila ho za podobu Ewaii.
          Kůže Neeko se kroutila, zatímco se její tělo proměňovalo. Ji to lechtalo, ale Ewaii z toho měla závrať.
          Dezorientace strážné využila k tomu, že proklouzla branou do tichých chodeb základny, naprosto inkognito.
          „Ewaii!“ ozval se pronikavý hlas. „Vrať se na stanoviště!“ Baculatý muž, jemuž břicho čouhalo z hrudního
          plátu, vypadal vylekaně. V záhybu lokte měl pár opražených kořenů taffa a dva bochníky chleba s křupavou
          kůrkou.
          „Slyšela jsem nějaké zvuky.“ napodobila Neeko Ewaiin hlas co možná nejlépe.
          „Nejspíš jsou to ti zatracení srstňáci. Radši je ulov. Pak si budeme moct dopřát srstňácký koláč.“
          „Srstňáky ne!“ Neeko nechtěla ty zvláštní, legrační potvůrky jíst.
          „Takže říkáš, že je tady vetřelec?“ Mužovy oči se rozšířily.
          Neeko neznala význam toho slova. Proto pokrčila ramena a přikývla na souhlas. Tohle gesto, jak si myslela,
          určitě nemohlo vyvolat žádné velké potíže.
          „Divoši,“ řekl. „Možná průzkumná skupina. Co tady zevluješ? Bij na poplach!“
          „Kde je... poplach?“
          „Copak jsi někde vytrousila mozek, Ewaii? Já to udělám. Až bude po všem, zajdi si za felčarem.“
          S tím ten otylý muž odkvačil a cpal si svačinku do kapsy. Ale ještě než zmizel, Neeko propletla částečky svého
          ducha s jeho, vypůjčila si jeho podobu a vyměnila Ewaii za tohohle, tohohle... Yubberse?
          „Yubbers!“ Řekl nahlas Neeko-Yubbers. To jméno znělo legračně. Yubbers byl nerad poblíž válečné fronty, takže
          Kalduga pro něj byla klidným a vítaným místem. Jeho síla spočívala v korespondenci s říší. Teď měl strach –
          gumově, popelavě žlutý – při pomyšlení, že základnu napadnou divoši. Neeko se tenhle muž líbil, ale ten pocit
          chlapského sho‘ma už ne. Bylo moc... ne Neeko. Ba co víc, cítila Yubbersův šok z toho, že narazil do jiného
          vojáka poté, co vyplenil spižírnu. Poblíž bylo jídlo.
          Když kráčela chodbou plnou dveří, přičemž za jedněmi z nich musela být ta spižírna, uslyšela Neeko skrumáž na
          hlavním nádvoří. Hlasité výkřiky. Vrhla se k nejbližšímu oknu a nakoukla ven. Skutečný Yubbers křičel na
          skutečnou Ewaii. A jéje.
          BOOO-ONG! BOOOOOOOO-ONG! Zvuk velmi hlasitých zvonů vyděsil Neeko-Yubberse.
          Všechny dveře v chodbě se rozletěly. Několik napůl oblečených Noxijců vyrazilo ven a jejich oči mrkáním
          zaháněly spánek. Snažila se té tlačenici vyhnout, ale smetli ji s sebou – pryč od spižírny. Neeko-Yubberse
          vytlačil na nádvoří asi tucet ozbrojených vojáků.
          „Nevím, o čem to mluvíš!“ Ewaiina tvář byla napjatá a plná vzdoru. „Celou noc stojím na hlídce!“
          „Byla jsi v kasárnách,“ řekl Yubbers, který měl po boku dva vojáky. „Odveďte toho zběha do cely,“ ukázal na
          Ewaii.
        </p>
      </div>
      <div class="col-md-6 col-sm-12">
        <p class="v h text-center p-4">
          Pak se to stalo. Yubbers spatřil Neeko-Yubberse.
          Dřív, než se Yubbers a ostatní vojáci rozhodli, jestli je jejich dvojité vidění vedlejším produktem pozdní
          hodiny, nebo ne, Neeko zmizela do mlhy jiné osoby.
          Tentokrát to byla válečnice jménem Seda. Byla stroj na zabíjení, tak brutální! Pikantní růžová! Seda vtrhla na
          nádvoří tak rychle, že zapomněla na boty. Sedě to nevadilo a Neeko taky ne, protože obě rády chodily naboso.
          Sedě to připomínalo sluncem zalitou provincii, kde se narodila. Mrštná. Tichá...
          Zrovna když Neeko napadlo, že by ji mohlo bavit být Sedou, skočila na svého dvojníka skutečná Seda.
          Dvě Sedy se praly v chumlu vojáků, bojovaly a vzájemně se tahaly. Když se pozdvižení uklidnilo, zbyla jen
          jedna Seda. Samozřejmě to byla ta skutečná Seda, ale Yubbers ji nechal spoutat řetězy. Seda poznamenala, že
          byli spatřeni i dva Yubbersové, takže byl spoután i on. A pak Ewaii.
          A takhle to nějakou chvilku pokračovalo. Řetězy se nasazovaly. Řetězy se sundávaly. Nikdo si nebyl jistý, kdo
          je kdo a kdo není kdo a kdo lže o tom, že není ten, kdo je, protože je ve skutečnosti někdo jiný. Dokonce i
          velitel základny si byl nejistý, co je zdrojem všech těch potíží, a to si Neeko jeho podobu vůbec nepůjčila!
          Tahle skutečnost vyplynula na povrch, což vedlo k ještě většímu podezření. Neukrýval velitel tajně nějakou
          příšeru?
          Jedna myšlenka rezonovala v mysli všech, což se Neeko dozvěděla díky tomu, že byla všemi, a sice že velitele
          neměl nikdo rád. Byl až příliš tajnůstkářský a měl moc slabou vůli. Kdysi prohrál jednu důležitou bitvu a byl
          odsunut, jak to řekla Ewaii, na „zapadlou základnu bez strategického významu uprostřed země nikoho.“ Všichni
          se obrátili proti veliteli, takže byl prvním, kdo zemřel.
          Pak už ten nepořádek byl jen větší a větší. Vojáci křičeli a bojovali a navzájem se obviňovali. Někteří si
          mysleli, že je očaroval démon požírající duše. Jeden veteránský hraničář vyprávěl děsivý příběh o nějaké
          rostlinné příšeře z džungle, jež lidi nahrazovala bezduchými kopiemi jich samých, které měly místo žil
          popínavou révu.
          Uprostřed obviňování, složitých výslechů ohledně titěrných podrobností zažitých během společného výcviku a
          výkřiků „Zrádce!“ se Neeko pokusila vojáky uklidnit.
          „Co když,“ řekla Neeko-jakožto-kuchař-jménem-Thomsy, „to není žádná příšera? Je to někdo, kdo je milý,
          ztracený a trochu vystrašený, ale akorát si chce udělat kamarády a dát si pár sýrových chlebíčků a být
          šťastný? Hm?“
          Všichni na základně Kalduga okamžitě věděli, že tohle je ten podvodník. Vytáhly se meče a začalo bodání. Než
          se setmělo, byli naživu jen čtyři vojáci. S tupým výrazem zírali na kaluž krve pod mrtvolou velitele a jeden
          na druhého. Neeko je sledovala z bezpečí spižírny.
          „Velitel nechtěl, abychom opouštěli základnu,“ řekla Seda. Klekla si k tělu a požehnala ho gestem svého lidu.
          „Čeká nás leda vyhnanství nebo poprava.“
          Nádvoří zahalilo vážné ticho jako prokletá, hnilobná mlha, navzdory náznaku vůně květů taffa, které rostly
          někde poblíž.
          Yubbers se narovnal. „Pošleme na velitelství poštovního netopýra. ‚Na Kaldugu zaútočili divoši. Nečekáme, že
          přežijeme, ale zemřeme pro slávu Noxu.‘ Pak opustíme základnu. Těla necháme tam, kde leží. Sedo, ty jdi na
          sever. Gurnek půjde na východ. Ewaii na západ. Já zamířím na jih. Jestli některý z nás zkříží cesty s jiným,
          bude to souboj na život a na smrt, protože jeden z vás–
          Ewaii na Yubberse vrhla ostražitý pohled. „Nebo ty.“
          „–je ta bestie v přestrojení.“
          Vojáci odešli o hodinu později. Neohlédli se ani na svou opuštěnou základnu, ani jeden na druhého. Vydali se
          každý svou cestou a nebyli si jisti, kdo je doopravdy kdo.
          Ti lidé jsou vážně podivní tvorové, pomyslela si Neeko.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>s