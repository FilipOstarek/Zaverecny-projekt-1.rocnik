<!doctype html>
<html lang="cs">

<head>
  <title>League of Legends - Kayle</title>
  <meta name="description" content="League of Legends - Příběh postavy Kayle">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/kayle.jpg" alt="kayle">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Skayle.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">KAYLE</h1>
  <img class="card-img-top or" src="../img/header.png" alt="header">
  <h2 class="text-center karta">SPRAVEDLIVÁ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          V dobách, kdy světem zuřily runové války, tyčila se hora Targon jako maják proti blížící se temnotě – a pod
          jejím světlem se narodily Kayle a její dvojče Morgana. Jejich rodiče Mihira a Kilam se vydali na nebezpečnou
          cestu vzhůru ve snaze najít moc, která by zachránila jejich kmen před zničením.
          Mihira se nezastavila, ani když zjistila, že je v očekávání. Na vrcholku hory pak byla vybrána jako posvátná
          hostitelka Aspektu spravedlnosti a obdržela meč, který planul ohněm jasnějším než slunce.
          Krátce poté se narodila dvojčata. Kayle, starší o jediný nádech, byla tak zářivá, jako byla Morgana temná.
          Z Mihiry se stala obávaná válečnice, jejíž schopnosti dalece přesahovaly moc smrtelníků. Její nová svatá síla
          a čarodějní nepřátelé, které její světlo přitahovalo, začali Kilamovi nahánět strach. Rozhodl se odvést dívky
          do bezpečí a vypravil se přes Dobyvatelovo moře do osady, ve které prý samotná země nabízela ochranu před
          magií.
          V nové vlasti, kde Kilam dívky vychovával, se jejich povahy den ode dne odlišovaly víc a víc. Kayle byla
          předčasně vyspělá a často se přela s vůdci osady ohledně jejich pravidel – ačkoliv neměla žádné vzpomínky na
          moc své matky, uvědomovala si, že smyslem zákonů je pečovat o bezpečí každého obyvatele. Její otec o tom sice
          hovořil jen zřídka, Kayle si však byla jistá, že Mihira na jakémsi vzdáleném bojišti ukončila runové války a
          tím je všechny zachránila.
        </p>
      </div>
      <div class="col-xs-12 col-md-6 col-lg-4">
        <p class="v h">
          Jednou, když už dívky pomalu dospívaly, rozpoltil oblohu ohnivý záblesk. Do země mezi Kayle a její sestru se
          zabodl meč žhnoucí nebeským ohněm a rozlomil se na dva. Kilam v něm s úděsem rozpoznal Mihiřinu zbraň.
          Kayle se dychtivě chopila jedné poloviny, načež se jí z ramen roztáhla opeřená křídla. Morgana opatrně
          následovala jejího příkladu. V ten okamžik Kayle pocítila pevnější pouto se svou matkou než kdy dříve a
          nepochybovala o tom, že se jedná o znamení, že je naživu a chce, aby se její dcery vydaly po stejné cestě jako
          ona.
          Lidé v osadě věřili, že se dívkám dostalo požehnání hvězd a jejich osudem je bránit rodící se národ Demacie
          před cizími útočníky. Okřídlené ochránkyně se staly symbolem světla a pravdy a všichni k nim vzhlíželi s
          bezmeznou úctou. Kayle se zúčastnila mnoha bitev, létala v čele stále mocnější domobrany a zbraně těch, kteří
          toho byli hodni, posilovala svým vlastním posvátným ohněm… ovšem postupem času ji její honba za spravedlností
          začala pohlcovat. Kvůli hrozbám, které spatřovala ve vlastním národu i mimo něj, založila řád soudců, který
          dohlížel na dodržování zákonů a pronásledoval se stejným zápalem vzbouřence i krvelačné bandity.
          Přesto existovala jedna osoba, k níž přistupovala s nebývalou shovívavostí. K nelibosti svých následovníků
          Kayle povolovala Morganě dávat milost zločincům, kteří pokorně přiznali svou vinu. Nejvíc proti tomuto postupu
          protestoval Kaylin chráněnec Ronas – zapřísáhl se, že udělá to, co Kayle odmítala, a pokusil se Morganu
          uvěznit.
        </p>
      </div>
      <div class="col-xs-12 col-md-6 col-lg-4">
        <p class="v h">
          Jednou po návratu ze svých cest Kayle zjistila, že se lid vzbouřil a Ronas byl po smrti. Zmocnil se jí
          nebývalý hněv, pohlédla na město a povolala svůj posvátný oheň, aby jej očistila od jeho hříchů.
          Morgana vylétla až k ní a pozvedla svůj vlastní meč. Sdělila jí, že chce-li zničit temnotu, kterou vidí v
          srdcích smrtelníků, musí začít se svou vlastní sestrou. Střetly se spolu na nebesích, střídavě si zasazovaly
          děsivé rány a budovy pod nimi se měnily na hromady sutě.
          Náhle jejich boj utnul bolestivý křik jejich otce.
          Kayle sledovala, jak Kilam umírá sestře v náručí – stal se zbytečnou obětí násilí, které toho dne ve městě
          vzplálo. Poté sevřela v rukou obě poloviny matčina meče a přísahala, že už nikdy nedovolí, aby ji ovládly
          emoce smrtelníků. Vyskočila zpět do nebes, vyletěla vysoko nad mračna a měla pocit, jako by za horizontem
          téměř viděla horu Targon s impozantním vrcholem zalitým rudými paprsky zapadajícího slunce.
          Tam snad najde dokonalou nebeskou čistotu mysli. Tam stane po boku své matky a naplní její odkaz Aspektu
          spravedlnosti.
          Ačkoliv Kayle opustila Demacii již před mnoha staletími, její legenda pronikla do velké části tamní kultury i
          zákonů. Velkolepé sochy a ikony Okřídlené ochránkyně dodávají odvahu srdci každého válečníka, který se vydává
          prozářit noc a vyhnat ze své vlasti všechny stíny.
          V dobách tísně a zmatků se mnozí upínají k naději, že se Kayle jednoho dne vrátí… a jiní se zase modlí za to,
          aby ta chvíle nikdy nenastala.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kayle p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">V ohni spravedlnosti</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Abris čekal se sevřeným žaludkem na schodech zářícího chrámu. Před branou svatostánku stála na stráži socha
          Ochránkyně. Zapadající slunce utápělo její tvář ve stínu a vykreslovalo kolem její skloněné hlavy zářivou
          auru. Byla vytesána z bílého kamene, v němž pableskovaly zlatavé šupiny. Z ramen jí vyrůstala mohutná křídla a
          k hrudi si tiskla dvojici mečů. Rysy pod přilbou měla prázdné, strohé, nadlidsky dokonalé. Desku pod jejíma
          nohama pokrývaly stovky svíček.
          Abris opřel svůj meč a štít o podstavec sochy. Byly stejně hladké a neposkvrněné jako kamenné meče nad jeho
          hlavou. Slyšel, že Ochránkyně dává požehnání čestným vojákům Demacie, a cítil v její přítomnosti zvláštní
          útěchu.
          Z chrámových dveří vyšla postarší žena zahalená v bílém plášti.
          „Prosím, měla byste okamžik?“ zavolal na ni Abris.
          Volným krokem k němu zamířila.
          „Iluminátoři se vždy zastaví pro ty, kdo jsou v nouzi. Pověz, co tu hledáš?“ Hluboké vrásky dávaly její tváři
          zachmuřený výraz, oči však měla laskavé.
          „Já… zítra odjíždím do boje,“ řekl Abris. Nervózně rozevřel prsty a opět je stiskl v pěst. „Moje paže je silná
          a jsem hrdý, že mohu bránit čest Demacie. Sám sebe se však ptám – jak o sobě mohu tvrdit, že jsem lepší než ti
          barbaři, kteří útočí na naši zem, když je zmasakruji stejně, jako by to oni učinili nám? K čemu jsou bílé
          hradby a vznešené praporce, když pod nimi prolijeme jejich krev tak, jako by oni prolili tu naši?“
          „Ach,“ prohlásila Iluminátorka. „Ano. Zabíjení by nikdo neměl brát na lehkou váhu, dokonce ani voják. Povím ti
          jeden příběh.“ Zvedla oči k soše. „Zapálíš jí svíčku, zatímco budu mluvit?“
          Abris poklekl a zažehl modlitební svíci o plamen jedné z těch, které tam již hořely.
          Iluminátorčin hlas skřípěl tíží let a Abrisovi připomněl jeho zesnulou babičku, která mu často vyprávěla mýty
          a báje jeho lidu. Nikdy nedokázal rozpoznat, které příběhy se zakládaly na pravdě a které za svůj zrod vděčily
          jen její vlastní představivosti.
          Před dávnými časy, v zemi dnes již ztracené pod nánosem času a sutin, zavedl jistý krutý král svůj lid do
          chudoby. Když pak zavládl velký hladomor, shromáždil obyvatele z celé své říše na nádvoří svého hradu. Tam pak
          oznámil, že využije svého práva a zruší staré zákony, aby ukončil jejich strádání. Pozvedl pozlacený zákoník,
          hodil jej na podlahu a prohlásil sám sebe za zákon. Každé jeho rozhodnutí či výnos se teď měly stát zákonem
          bez ohledu na okolnosti.
          Pod záminkou, že mu jde o ochranu lidu, ohlásil své první nařízení. Jelikož se v říši nacházelo tolik
          hladových úst, neměli mít staří právo jíst. Všichni do jednoho měli být popraveni.
          Vyhladovělí občané neměli dost sil se této nespravedlnosti postavit a královy stráže přinutily všechny staré
          nastoupit do řady, aby mohli být pobiti.
          Muž se stříbrnými vlasy, jenž stál jako první, vrávoravě vykročil vpřed. Prosebně zvedl ke králi hlavu. „Jsem
          pekař! Nech mě péci chléb pro tebe a tvůj lid,“ plakal. „Ušetři můj život!“
          Avšak král odvětil: „Dokážeš být opět mladý? Dokážeš si na své zubožené a zchřadlé údy uhníst nové svaly? Ne?
          Inu, v tom případě se milosti nedočkáš.“ Pak pokynul popravčímu, ten pozvedl meč a pekařova hlava se skutálela
          na podlahu. „Taková odpornost,“ přerušil Abris Iluminátorčino vyprávění. „Copak se těm královým novým zákonům nikdo
          nepostavil?“
          Iluminátorka se pousmála. „Naštěstí se našel někdo, kdo proti této neskonalé nespravedlnosti vystoupil.“
          Naši nesmrtelnou Ochránkyni v této zemi nikdo neviděl už celá staletí. Možná však nezměrné bezpráví vytváří na
          hladině světa vlny, které se ozvěnou šíří až daleko za jeho hranice. Buď jak buď, v onu chvíli se tam zjevila.
          Nebesa se s oslepující září rozestoupila, jako by samotné hvězdy soustředily všechny své paprsky do jednoho
          místa. A z toho světla se vynořila Ochránkyně, úžasná a hrozivá ve své velkoleposti. Snesla se ke králi, který
          při pohledu na ni zkameněl úžasem.
        </p>
      </div>
      <div class="col-md-6 col-sm-12">
        <p class="v h text-center p-4">
          „Taková odpornost,“ přerušil Abris Iluminátorčino vyprávění. „Copak se těm královým novým zákonům nikdo
          nepostavil?“
          Iluminátorka se pousmála. „Naštěstí se našel někdo, kdo proti této neskonalé nespravedlnosti vystoupil.“
          Naši nesmrtelnou Ochránkyni v této zemi nikdo neviděl už celá staletí. Možná však nezměrné bezpráví vytváří na
          hladině světa vlny, které se ozvěnou šíří až daleko za jeho hranice. Buď jak buď, v onu chvíli se tam zjevila.
          Nebesa se s oslepující září rozestoupila, jako by samotné hvězdy soustředily všechny své paprsky do jednoho
          místa. A z toho světla se vynořila Ochránkyně, úžasná a hrozivá ve své velkoleposti. Snesla se ke králi, který
          při pohledu na ni zkameněl úžasem.
          „Žádný vládce nemůže povýšit svou moc nad zákony,“ prohlásila. „Řekni své jméno a připrav se na soud!“
          „Já nejen že stojím nad zákony, ty okřídlená stvůro, já jsem zákon.“ Kývnutím vydal pokyn svým strážným.
          Vojáci vykročili a jako jeden muž pozvedli oštěpy k obloze. „To já dávám svému lidu smysl života. Vědí, kde je
          jejich místo. A také jsou mi za to vděční.“
          „Zákon je ztělesněním spravedlnosti. Je to čestný a spravedlivý rozsudek zapsaný inkoustem. Nelze jej zrušit,“
          řekla Ochránkyně.
          Tasila své meče, jež hořely svatým ohněm, a vzduch zaplnila vůně pravdy a trestu. Roztáhla křídla, jejich
          mocnými pohyby rozdmýchávala plameny jako obřími měchy, a brzy vzplály i její perutě. Ten pohled vzbuzoval
          bázeň.
          „Říkáš, že vedeš svůj lid. Staniž se tedy prvním, koho mé čepele rozsoudí,“ prohlásila Ochránkyně.
          Krutý král pohlédl na její žhnoucí meče a planoucí křídla. Největší strach mu však naháněl oheň v jejích
          očích, jasný a plný nelítostného hněvu. Měl pocit, jako by upíral oči do slunce, překrásného a hrozivého ve
          své slávě. Pak se strachy rozplakal. Prosil Ochránkyni o milost, padl na kolena a objímal jí nohy.
          „Mohu se změnit,“ žadonil král. „Už chápu, jakého zla jsem se dopustil. Byl jsem sobecký a zaslepený a
          nezasloužím si svou korunu. Nech mě žít a já se podřídím vládě zákonů.“
          Ochránkyně mu věnovala pohled tvrdý jako ocel. Když domluvil, nadechla se. Povídá se, že její hlas zněl v tu
          chvíli ozvěnou, jako by skrz ni promlouvali sami bohové.
          „Dokážeš odčinit nespravedlnost, kterou jsi již napáchal, králi?“ zeptala se. „Dokážeš vzít zpět vyřknuté lži
          a napravit škody, které tvé falešné zákony natropily na čisté spravedlnosti? Ne? V tom případě se milosti
          nedočkáš.“
          Jedním rychlým pohybem prohnala Ochránkyně svůj hořící meč královým srdcem a nabodla jej na pozlacený zákoník,
          jejž předtím sám pohodil na podlahu.
          Kniha se vzňala a ony plameny žhnuly děsivým nebeským žárem. Byl to svatý oheň – takový, který sežehne všechny
          hříšné, spravedlivé však očistí, aniž by jim ublížil.
          Za křiku krutého krále se oheň Ochránkyně rozšířil na jeho strážce a rádce, na jeho popravčího a služebníky.
          Nezastavil se však a dál se šířil zemí, čerpaje sílu ze lží falešného krále a jeho bídných přisluhovačů. Ti,
          kteří přežili, si navždy připomínají tento den, jelikož z popela království pak mohli vybudovat novou říši
          spravedlnosti a cti.
          A pokud by zem znovu upadla do tenat chaosu a bezpráví, Ochránkyně se dozajista opět snese z oblak dolů.
          Iluminátorka se na Abrise usmála.
          „Všichni musíme dbát na čest a dobré mravy,“ řekla, „od králů po pekaře, od služebníků po vojáky. Nikdo totiž
          nestojí nad zákony a nikdo není mocnější než spravedlnost. Barbaři, kteří útočí na naše jižní hranice a rabují
          tamní osady, nectí zákony a jsou plní nenávisti. S každým výdechem, s každým dalším krokem ohrožují bezpečí
          naší země. Byla ti svěřena role štítu Demacie – to je veliká čest a slavné poslání. A Ochránkyně hledí laskavě
          na každého, kdo je v srdci spravedlivý.“
          „Ano,“ řekl Abris. Pohlédl na svůj meč, dosud nedotčený bitvou. Zapřisáhl se, že všechny jeho údery, od
          prvního po poslední, budou vedeny jménem spravedlnosti.
          „Pokud budeš někdy na pochybách, vojáku, pomysli na to, co by asi učinila Ochránkyně. Budou-li tvá rozhodnutí
          v souladu se zásadami a pravdou stejně jako ta její, dozajista povede tvůj meč. I kdybys jej musel smočit v
          krvi.“
          Iluminátorka se poklonila a vrátila se do chrámu.
          Abris sledoval, jak plamen jím zapálené svíčky tančí v temnotě. Postavil se a volným krokem se vydal na noc
          zpět do tábora. A když se ohlédl, aby se naposledy podíval na sochu, zdálo se mu, že vidí zářit ještě jiný
          oheň, někde hluboko pod kamennou přilbou Ochránkyně.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kayle p-4">
    <p class="karta uprostred1">Báseň</p>
     <img class="card-img-top or" src="../img/header.png" alt="header">
    <h3 class="card-text v uprostred1">Hymnus o okřídlených sestrách</h3>
  </div>
  <hr class="tz h p-2">
  <section>
    <hr class="tz h">
    <div class="row">
      <div class="col-sm-12">
        <p class="v h text-center p-4">
          Epická báseň dávno ztracená v knihovně rodu Korunní stráže ve Vysokém Stříbromoří
        </p>
      </div>
    </div>
  </section>
  <section>
    <h2 class="text-center tz karta">I – Předehra</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Věk mocných run, čas kruté války.<br>

            Zběsilost mágů zuří světem.<br>
            
            Města v plamenech, kontinenty v troskách.<br>
            
            Runeterra zničená, švy její až praskají.<br>
            
            Nepřístupný vrchol Targonu se chvěl.<br>
            
            Nebeské oči spatřily svou zkázu<br>
            
            a ronily slzy nad zlými skutky smrtelníků.<br>
            
            Každá duše po spravedlnosti volala,<br>
            
            v každém srdci hořel boj.<br>
            
        </p>
      </div>
    </div>
  </section>
  <section>
    <h2 class="text-center tz karta">II – Příchod dvojčat</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Zrodily se pod příkrovem hvězd,<br>

            jedna ve světle, druhá zase v stínu jeho.<br>
            
            Kayle a Morgana,<br>
            
            sestry v osudu, dlaně v sobě spletené.<br>
            
            Do krásných krajů demacijských spolu přišly,<br>
            
            do země zlem nedotčené, do kolébky království.<br>
            
            Ač svět celý magie jak příboj pustošila,<br>
            
            o hráz jejích lesů vlny zkáz se lámaly.<br>
            
            Bezpečný to přístav v děsné bouři bez hranic.<br>
        </p>
      </div>
    </div>
  </section>
  <section>
    <h2 class="text-center tz karta">III – Nevyslyšené lekce</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">

            Svět přetrval a tma se zvedla,<br>

            leč srdce smrtelná se jen zvolna hojí.<br>
            
            A pravdy, jež byly zármutkem a krví získané,<br>
            
            hořkost s novou hamižností utopily.<br>
            
            Na zákon a spravedlnost nebyl čas.<br>
            
            Hle, toť úděl zlý smrtelníků, z mysli pouštět<br>
            
            války hrůzy a jizvy, jež přináší nenávist.<br>
            
            Propast noci opět se zas rozevřela.<br>
            
            Do chvíle, než rozlila se světem jasná zář.<br>
        </p>
      </div>
    </div>
  </section>
  <section>
    <h2 class="text-center tz karta">IV – Okřídlené ochránkyně</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Ohnivý meč zrodil se tam v srdci blesku,<br>
            spadnul z hvězd, půlky stejné, jasně planoucí.<br>
            
            Spravedlivé čepele hned chopila se Kayle<br>
            
            a oheň zákonů v očích jí se zažehnul.<br>
            
            Meč jejich matky? Po zesnulé dědictví?<br>
            
            Morganino srdce puklo žalem, když meč také pozvedla.<br>
            
            Závoj smutku hned ji celou zahalil.<br>
            
            A síla prostoupila celá jejich nová těla<br>
            
            způsobem úžasným a přesto děsivým.<br>
            
        </p>
      </div>
    </div>
  </section>
  <section>
    <h2 class="text-center tz karta">V – Kayle, světlo spravedlnosti</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Křídla ze zlata a křídla z gagátu<br>

            objevila se náhle a vyzvedla je do výše.<br>
            
            Okřídlené ochránkyně povstaly,<br>
            
            Obránkyně říše, milované Strážkyně.<br>
            
            Kaylino zlaté světlo vidělo vše, nic mu nezůstalo skryto.<br>
            
            Znala myšlenky, plížící se prohnilými srdci,<br>
            
            a ohněm očišťovala všechny skutky zla.<br>
            
            Její meč plný hněvu neznal slitování.<br>
            
            Soudkyně. Porota. Popravčí.<br>
        </p>
      </div>
    </div>
  </section>
  <section>
    <h2 class="text-center tz karta">VI – Morgana, meč stínu</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Stejně jako světlo jasné vrhá temný stín,<br>

            jedna druhou podpírá a rovnováhu tvoří.<br>
            
            I Morgana bojovala pro Demacii a dobro její,<br>
            
            nepřátelé před ní v hrůze prchali.<br>
            
            Morgana však na obzoru zřela sklizeň trpkou,<br>
            
            neb sémě ve tmě vzklíčené jen zlé zrno nosí.<br>
            
            Milosrdenství. Odpuštění. Pokání.<br>
            
            Touto vodou zalévané může dobro vzkvést<br>
            
            a kruh válek, smrti provždy ukončit.<br>
            
        </p>
      </div>
    </div>
  </section>
  <section>
    <h2 class="text-center tz karta">VII – Bitva u Zeffiry</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Směrem na krásné město Zeffira<br>

            se vojsko nenávisti vypravilo.<br>
            
            Okřídlené ochránkyně slétly lidu na pomoc.<br>
            
            Kayle se vrhla na křičící davy,<br>
            
            svůj ohnivý meč potřísnila krví.<br>
            
            Morgana však viděla to, co Kayle ne.<br>
            
            Tajné vojsko uvnitř města samého!<br>
            
            Lid zeffirský volal o pomoc<br>
            
            a Morgana prosby jejich vyslyšela.<br>
            
        </p>
      </div>
    </div>
  </section>
  <section>
    <h2 class="text-center tz karta">VIII – Co už nelze vzít zpět</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Kayle stínala své soky v čirém hněvu.<br>

            S tělem zraněným a krví potřísněným volala:<br>
            
            „Sestro milá, nouze krutá mě tu stíhá!“<br>
            
            Morgana však nepřišla jí na pomoc,<br>
            
            svou silou chránila ty, kdož uvnitř dleli.<br>
            
            Zeffira přetrvala, však mnohé bylo ztraceno.<br>
            
            Jedné sestry láska, jedné sestry naděje.<br>
            
            Každá přes temné sklo žalu svého hleděla<br>
            
            a spatřovala v druhé chybu, osudový kaz.<br>
        </p>
      </div>
    </div>
  </section>
  <section>
    <h2 class="text-center tz karta">IX – Rozsudek nad Stříbromořím</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Důvěra jednou zničená se jen zvolna léčí.<br>

            Ne však pro Kayle a Morganu.<br>
            
            Válečníci řadili se pod Kaylinou zástavou.<br>
            
            Jasná krev spravedlnosti rozlila se zemí.<br>
            
            V horách Stříbromoří hříšník poklekl<br>
            
            s krkem nastaveným nachem zbrocené čepeli.<br>
            
            Žadonil o milost, prosil o odpuštění.<br>
            
            Kayle jich ale neměla a k úderu se napřáhla.<br>
            
            Ostří meče popravčího však dopadnout nemělo.<br>
            
        </p>
      </div>
    </div>
  </section>
  <section>
    <h2 class="text-center tz karta">X – Prosba</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Černý štít noci zastavil jeho pád.<br>

            Morgana snažila se sestru obměkčit:<br>
            
            „Máme se snad vzdát naděje na odpuštění?<br>
            
            Jsou všichni, kdož se proviní, odsouzeni k smrti?“<br>
            
            Její lítost dotkla se Kaylina srdce láskou.<br>
            
            Ač její válečníci okolo po smrti jen toužili,<br>
            
            její láska k Morganě umlčela jejich hlas.<br>
            
            Tak Kayle nechala milosrdenství zastavit svou ruku.<br>
            
            A tím byl nad láskou vyřčen ortel.<br>
        </p>
      </div>
    </div>
  </section>
  <section>
    <h2 class="text-center tz karta">XI – Pád</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Zpečetila se smlouva, dohoda s kajícníky.<br>

            Rozhřešení pro duše, pro jejichž srdce bylo léku.<br>
            
            Kaylini následovníci s horlivostí neztenčenou<br>
            
            však plánovali pro Morganu smrt, Padlou nazvali ji.<br>
            
            Přišli za ní s řetězy a děsuplným zápalem,<br>
            
            Morgana však okovy vlastními odvětila jim,<br>
            
            černými a smrtícími, a jednoho z nich skolila.<br>
            
            Kayle pocítila jeho smrt, zakvílela zoufalstvím.<br>
            
            A s čepelí obnaženou vzlétla k nebesům.<br>
            
        </p>
      </div>
    </div>
  </section>
  <section>
    <h2 class="text-center tz karta">XII – Spravedlivá a Padlá</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Kayle a Morgana.<br>

            Kde byly sestry dříve, zbylo nepřátelství jen.<br>
            
            Na křídlech ze zlata a gagátu se utkaly.<br>
            
            Od mečů jejich matky odlétávaly jiskry hněvu,<br>
            
            mraky silou ohně a zkázy vzplály.<br>
            
            Demacijská obloha ronila šarlatový déšť.<br>
            
            Společně padly, světlo s tmou propletené.<br>
            
            Pak Morgana meč svůj stranou odhodila a zvolala:<br>
            
            „Nechť spravedlnost promluví, ne jen pomsta bídná!“<br>
        </p>
      </div>
    </div>
  </section>
  <section>
    <h2 class="text-center tz karta">XIII – Rozdělení dvojčat</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            V Morganině tváři zřela Kayle odraz svůj:<br>

            slávu nebes, poskvrněnou vášní smrtelníků.<br>
            
            Vykřikla, přemožena ztrátou, a křídla svoje roztáhla,<br>
            
            k targonskému světlu zamířila a říším, jež až za ním dlí.<br>
            
            Morgana poklekla v smutku z bitvy,<br>
            
            křídla její prokletím se stala, připomínkou bolesti.<br>
            
            Žádné ostří však nemohlo je odtít, ni oheň sežehnout.<br>
            
            Tak řetězy své perutě jak noc černé spoutala.<br>
            
            A rozhodla se zmizet v mlhách času.<br>
        </p>
      </div>
    </div>
  </section>
  <section>
    <h2 class="text-center tz karta">XIV – Koda</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            O Morganě už jen mýty pouhé vypráví.<br>

            Tajemství ji zastřelo a stíny ukryly.<br>
            
            Odkaz Kayle však dále jasně září<br>
            
            v našich srdcích i ve všech myslích našich.<br>
            
            Vítr šeptá, že se jednou vrátí.<br>
            
            Až targonský maják znovu vzplane<br>
            
            a svět se opět přikryje neproniknutelnou nocí,<br>
            
            obrať toho dne své zraky k jihu.<br>
            
            A za celou Demacii nech své prosby znít.<br>
        </p>
      </div>
    </div>
  </section>
  <section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>