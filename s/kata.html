<!doctype html>
<html lang="cs">

<head>
  <title>League of Legends - Katarina</title>
  <meta name="description" content="League of Legends - Příběh postavy Katarina">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/katarina.jpg" alt="Kata">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Skata.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">KATARINA</h1>
  <img class="card-img-top or" src="../img/header.png" alt="header">
  <h2 class="text-center karta">ZLOVĚSTNÁ ČEPEL</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Katarina Du Couteau, která se narodila do jedné z nejuznávanějších šlechtických rodin Noxu, se už v raném
          dětství ocitla v postavení, které bylo nadřazené ostatním. Zatímco její mladší sestra Cassiopeia byla po
          jejich politicky geniální matce, Katarina byla spíše dcerou svého otce a mazaný generál Du Couteau ji nutil k
          tomu, aby se naučila zacházet s mečem; to aby nepřátele říše nezabíjela jen s nemilosrdnou krutostí, ale i se
          smrtící přesností. Byl to přísný učitel, který měl mnoho žáků a o kterém všichni věděli, že je na něj těžké
          zapůsobit.
          Proto se v Katarinině dětství – dá-li se tomu tak vůbec říkat – nenašlo příliš prostoru pro laskavost a
          odpočinek. Každý okamžik, kdy byla vzhůru, trávila vlastním zdokonalováním, aby se z ní stala ultimátní zbraň:
          prověřovala svou výdrž, svou mrštnost i svůj práh bolesti. Kradla lektvary od apatykářů s tou nejhorší pověstí
          ve městě, jejich účinnost zkoušela v malých dávkách sama na sobě a postupně si proti nim vybudovala odolnost,
          zatímco dokumentovala jejich účinky. Pod rouškou noci, kdy ji nikdo neviděl, šplhala na ty nejvyšší věže.
          Toužila odvést svůj díl práce ve prospěch Noxu. Toužila po příležitosti předvést své skryté přednosti ve
          službách říši a trůnu.

        </p>
      </div>
      <div class="col-xs-12 col-md-6 col-lg-4">
        <p class="v h">
          Její první oběť jí zadal přímo její otec, když tábořila s válečnou tlupou v předvečer jednoho z bezčetných
          vojenských vpádů na západ... Měla zavraždit frontového důstojníka nepřátelské armády, jakéhosi neurozeného
          ubožáka jménem Demetrius.
          Katarina byla rozzuřená. Necvičila celý svůj život jen proto, aby plýtvala svým nadáním na nějakého drnohryza,
          který sotva věděl, za který konec se drží meč! Zkrátka jí nestačil. Namísto svého určeného cíle se Katarina
          vkradla do nepřátelského tábora a podřízla hrdlo spícího nepřátelského velitele. Provedla to naprosto
          bezchybně. Myslela si, že tím Noxu zajistí rychlé vítězství a slávu. Že na ni bude otec hrdý.
          Mstivý hrdina Demetrius, s tváří pomazanou popelem, vedl za svítání zběsilý útok na tábor jejího otce. O život
          přišly desítky noxijských vojáků, včetně generálovy osobní družiny. Sám Katarinin otec sotva vyvázl živý.
          Zuřil tak, že neměl slov. Dokonce se své vlastní dceři odmítal podívat do očí. Zostudila jeho i jméno jejich
          rodiny. Připomněl jí, že ti nejlepší vrahové neusilují o slávu či uznání. Neočekávají, že zaujmou čestné místo
          po pravé ruce svého pána.

        </p>
      </div>
      <div class="col-xs-12 col-md-6 col-lg-4">
        <p class="v h">
          Ohromená Katarina se sama vydala do divočiny. Chtěla dokončit svou původní misi. Demetrius za tohle zaplatí
          vlastním životem. Hlavou se jí ale rojily myšlenky. Dokáže vůbec někdy odpustit sama sobě? Jak mohla být tak
          pošetilá?
          Byla tak rozptýlená, že si útočníka všimla až tehdy, když jí málem vypíchl oko.
          Za to, že Katarina tak zklamala, na ni generál Du Couteau poslal dalšího svého chráněnce – nějaké bezejmenné
          štěně, které vytáhl z jednoho z nižších zabijáckých cechů. Ale i když jí po tváří stékala krev, probudily se v
          ní roky drsného výcviku a v rukou se jí okamžitě objevily čepele.
          O šest hodin později hodila Demetriovu hlavu k nohám svého otce.
          Řekla generálovi, že přemýšlela o tom, že místo toho usekne hlavu jemu, ale nakonec se rozhodla – i když si to
          odmítala přiznat –, že měl právo objednat si její smrt. Předtím totiž selhala. Nejen jako vrah či jako dcera,
          ale i jako Noxijka.
          A selhání musí mít následky. Přejela si prsty po drsném, hlubokém šrámu, který se jí táhl přes levé oko, a
          pomyslela na cenu, kterou ostatní zaplatili za její nadutost.
          Věděla, že přízeň svého otce ztratila a už ji nikdy nedokáže získat zpět. Na její místo povýší ostatní, prostě
          proto, aby jí to udělal naschvál. Přesto přísahala, že svou chybu odčiní, nehledě na cenu – že opět oddá své
          nadání službě říši a že se stane zlověstnou zbraní, kterou měla od samého začátku být.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kata p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Vzkaz na ostří dýky</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Ozvěny kroků. Chladná kamenná podlaha.
          Výkřik odkudsi zezadu. Někdo mě zahlédl. Pádím širokou chodbou a kolem mě se míhá bezpočet dveří. Upírám oči
          ke klenutému průchodu v kamenné zdi – to je má cesta pryč z kasáren. Náhle se v něm zjevuje hlídka. Tudy to
          nepůjde. To není dobré.
          Otáčím se a utíkám zpátky, odkud jsem přišla. Řítí se ke mně další vojáci. Konečky prstů mě svrbí, ale vojáků
          je příliš mnoho. Vrhám se do jedněch dveří, přirážím je za sebou a zasouvám závoru.
          Dýky nejsou zdaleka jediné zbraně, které má zabiják k dispozici, slyším v mysli jeho hlas, který se mi tam za
          léta výcviku usadil. Znej svůj cíl. Znej prostor, kde ho zabiješ. Ke splnění úkolu ti může dopomoci cokoliv.
          Probíhám místností. Je to jakési skladiště trofejí. Dobře opevněné a s bočními dveřmi vedoucími do zadní
          chodby. Za mnou duní nárazy brnění do dubových fošen. Železné panty a silná konstrukce by mi měly zajistit
          dost času, abych –
          Myšlenky mi přerušil zvuk tříštěného dřeva, jak si nějaká mohutná sekera začala prohlodávat cestu veřejemi.
          Přede mnou se rozrážejí jiné dveře a z nich se řinou další vojáci.
          Příliš mnoho, příliš dobře nachystaných. Věděli, že dorazím.
          Tito ozbrojenci mají noxijské barvy, v otevřené vzpouře proti Trifarixu je však doplnili znakem svého rodu.
          Jsou si tak jistí svou silou, že raději tráví čas malováním než přípravami. Roztomilé.
          Tasím dýky.
          Ti přede mnou zpomalují, rozvinují se a vytahují zbraně z pochev. Ti, kteří za mnou do sálu vbíhají vyraženými
          dveřmi, činí totéž. Obkličují mě, zaujímají nacvičenou pozici. Šest vepředu. Sedm vzadu. Nebude to snadné.
          Když se člověk musí snažit, je to větší zábava.
          Do mysli se mi opět vkrádá jeho hlas. Mysli rychle. Pohybuj se rychleji. Než se pustíš do boje, vše si
          naplánuj a při útoku se pak nech vést instinktem.
          Házím dýku. Odráží se od lustru visícího pod stropem, přesekává jeho řetěz a těžký kus tepaného kovu dopadá na
          vojáky za mnou. Dvě těla se hroutí na podlahu a svíčky kutálející se po místnosti vrhají divoké stíny, poutají
          pohledy zrazené reflexem. Otáčím se k nejbližšímu muži, který nedává pozor, a z boku mu zarážím dýku do hrudi.
          Z úst mu uniká bublavý zvuk, jak se mu plíce zalévají krví.
          S příjemným mlasknutím uvolňuji zbraň z jeho těla a házím ji po druhém lustru. I ten se řítí k zemi a poslední
          zdroje světla se zablikáním zhasínají. Zároveň se úkrokem vyhýbám máchnutí útočícího vojáka a nechávám
          setrvačnost, aby ho vehnala na zbraně těch dvou, kteří se ke mně řítí zezadu.
          Od kamenných zdí se odrážejí poplašené a zmatené výkřiky, jak spolu zápasí v temnotě a nevědí jistě, která
          silueta patří příteli a která protivníkovi.
          Tenhle problém já nemám.
          Přizpůsob se tam, kde ostatní nemohou. Použij jejich intuici proti nim, ať je zradí jejich vlastní instinkty.
          Utíkám skloněná kupředu a zvedám dýku, kterou jsem hodila jako první. Nachází hrdlo, oko, ledvinu, načež
          okolní výkřiky utne rázné zvolání.
          „Hlupáci! Vždyť je tamhle!“
          Zatímco ke mně zbývající vojáci klopýtají, zavírám oči, snažím se vycítit, kde leží má druhá zbraň, čerpám
          soustředění a skáču.
          Mé zmizení doprovází zmatený křik. Dopadám za nimi do podřepu, sbírám dýku a rychle se otáčím. Čepel přejíždí
          šlachy na patách. Odměnou mi je jek plný bolesti a překvapení, další tři padají na zem. Tohle mě nikdy
          neomrzí.
          Měním úchop na jílcích, odrážím se, zarážím nože shora do ramen křičícího muže a pak se od něj odkopávám do
          salta. Zatímco padá na zem, dýky už letí do obličejů dalších dvou ozbrojenců.
        </p>
      </div>
      <div class="col-md-6 col-sm-12">
        <p class="v h text-center p-4">
            V pohybu mě zastavuje rána násadou kopí do hlavy. Couvám, před očima mi tančí mžitky. Voják, který mě
            zaskočil, se zasvištěním otáčí svou zbraň hrotem kupředu, aby mi probodl srdce. Znovu skáču, objevuji se přímo
            ve vzduchu, prsty se mi svírají kolem jedné z dýk a osvobozuji ji z obličeje, ve kterém jsem ji zanechala.
            Jen tak tak stíhám změnit směr vlastního útoku a odrazit máchnutí sekery mířící na má žebra. V uších mi zní
            třeskot kovu a vrávorám zpět. Kolos, jenž zbraň třímá v rukou, ji pozvedává znovu a já opět skáču ke své
            zbývající dýce. Přitahuji si ji přesně ve chvíli, kdy po mně další voják máchá kropáčem, a ten tak prolétává
            přímo skrz tvář jejího spolubojovníka. Jeden z hrotů mě přesto škrábl do paže, z rány vytéká krev.
            Kotoulem se stahuji a zastavuji se v podřepu. Zbývají čtyři, roztroušení po různých koutech místnosti. Několik
            dalších utrpělo zranění, ale stále žijí. Všichni mžourají ve snaze mě v panující temnotě zahlédnout. Očividně
            dokážou sledovat mé dýky stejně jako já.
            Nikdy nebojuj fér. Zabiják zahnaný do kouta je mrtvý zabiják. Očima těkám mezi východy.
            A v tu chvíli do sálu vchází ona.
            Bočními dveřmi. Doprovázejí ji dva osobní strážci, každý ozbrojený kuší. Ona drží v jedné ruce pochodeň, v
            druhé meč. Na rtech jí pohrává arogantní úsměv. Dokonce i v temnotě z ní vyzařuje sebejistota a šarm. Všechny
            ostatní oči se okamžitě stáčejí k ní.
            K mému cíli.
            „Inu, to je ale zklamání,“ pronáší zvolna. „Pokud na mě Trifarix nedokáže poslat nic víc než zostuzenou
            nájemnou vražednici, tak musí být opravdu zoufalý.“
            Jako podkres k jejímu výsměšku se zpoza dveří ozývají spěšné kroky. Posily, dorazily rychle. Zjevně podcenila,
            kolik lidí je zapotřebí, aby mě lapili.
            To však pro mě bude jen malou útěchou, pokud stejně zemřu.
            Pokud tě odhalí, zmiz. Nikdy svůj cíl nelikviduj tváří v tvář. Nikdy nezabíjej v přítomnosti svědků.
            Usmívám se a upřeně jí hledím do očí. „Sbohem, velitelko.“
            Do vzduchu před sebe házím dýku. V očekávání, že tam skočím, k ní vystřelují šipky z kuší. Čtyři vojáci, kteří
            se stále drží na nohou, vyrážejí do útoku.
            Zbraň rotuje a čas jako by se zpomalil.
            Jedna otáčka. Druhá.
            Házím zbývající nůž, těsně míjí běžící vojáky a míří přímo na cíl. Jeden ze strážců se před ženu rychle staví,
            čepel se mu zabodává přímo do kyrysu.
            Třetí, čtvrtá.
            Skáču k dýce, moje setrvačnost proráží hrot mužovou zbrojí a ten mu proniká hluboko do těla. Vidím bělmo v
            jeho očích, směsici šoku, bolesti a strachu. Za zády slyším, jak ostatní křičí a otáčejí se. Nesmírně rychle.
            Ale ne dost.
            Pátá, šestá.
            Velitelka vrávoravě couvá a pozvedá meč. Reakce otupená překvapením. Osvobozuji svou dýku a vrhám se kupředu.
            Volná ruka nachází její vlasy, ostří její hrdlo.
            Sedm otáček. Břink.
            Další šipka z kuše letí tam, kde jsem ještě před okamžikem stála, jenže už jsem pryč. Projektil se zabodává do
            hrudi mého cíle a já přistávám zpátky u první dýky, která mezitím spadla a zabodla se do země. V jedné ruce
            svírám zakrvácenou čepel. V druhé… uříznutou hlavu své oběti s tváří zamrzlou v ohromeném překvapení.
            Její tělo se hroutí k zemi. Po kamenné podlaze se rozlévá krev. Její vojáci tuhnou nevírou a úděsem.
            Házím jim k nohám hlavu.
            „Velegenerál Swain posílá pozdrav.“
            Dveřmi přibíhají další vojáci. Vychutnávám si jejich šokované lapání po dechu a rozzuřené výkřiky.
            Nikdy svůj cíl nelikviduj tváří v tvář. Nikdy nezabíjej v přítomnosti svědků. Hlas v mé hlavě se opakuje. Jako
            by teď ale byl tišší než dříve. Hlasitě se směji.
            Už nejsem tvůj nájemný vrah, otče. Z těch tvých ustrašených drobných pravidel jsem již vyrostla.
            Střepávám krev z čepelí nožů a upřeně hledím na vojáky před sebou. Strach je stejně mocná zbraň jako dýka. Jen
            ať to vidí. Ať se zprávy šíří. Jsem mnohem víc než obyčejný nástroj smrti.
            Jsem pravá vůle Noxu.
            Jeden z vojáků na mne s křikem útočí. S úšklebkem, kterému se nedokážu ubránit, znovu pozvedávám dýky.
            Ne snad, že by mi zabíjení nějak vadilo.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>s