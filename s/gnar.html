<!doctype html>
<html lang="cs">

<head>
  <title>League of Legends - Gnar</title>
  <meta name="description" content="League of Legends - Příběh postavy Gnar">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/gnar.jpg" alt="gnar">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sgnar.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">GNAR</h1>
  <img class="card-img-top or" src="../img/header.png" alt="header">
  <h2 class="text-center karta">CHYBĚJÍCÍ ČLÁNEK</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Předtím, než dal Freljordu jeho jméno všudypřítomný led, rozkládala se v tomto konci světa země plná zázraků.
          Tak se alespoň jevila Gnarovi.
          Tento mladý yordl plný bezmezné energie žil společně s dalšími jako on otevřeně mezi drsnými severskými kmeny.
          Ačkoliv byl tak malý, že stěží zanechával stopy ve sněhu, svou vznětlivostí se mohl měřit s netvory desetkrát
          většími než on sám, a kdykoliv se něco nedařilo podle jeho představ, vybuchl ve vodopádu kleteb. Z tohoto
          důvodu cítil větší spřízněnost s většími a moudřejšími tvory, kteří se drželi od smrtelníků dál. Gnarovi
          přišli jako přerostlí yordlové s bílou srstí… a víc nepotřeboval.
          Zatímco okolní kmeny sbíraly v tundře divoké bobule a chutný mech, Gnar shromažďoval mnohem důležitější věci,
          jako kameny, oblázky a rozčvachtané ostatky mrtvých ptáků. Jeho největším pokladem byla čelist velkého
          drüvaska. Když ji vyhrabal z promrzlé země, radostně zapištěl a hodil ji tak daleko, jak jen dokázal.
          Přistála jen dva skoky od něj.
          Gnara tento úvodní úspěch nadchnul natolik, že svůj „bumerang“ nikdy neodkládal a bral si jej všude s sebou.
        </p>
      </div>
      <div class="col-xs-12 col-md-6 col-lg-4">
        <p class="v h">
          Svět mu stále nabízel nová a nová potěšení – jiskřivá chmýří, slaďounký nektar, různé kulaté věci – ovšem nic
          z toho se nemohlo rovnat čiré radosti, kterou mu přinášelo házení a chytání jeho milované zbraně. Začal se
          považovat za lovce a stopoval stáda divokých zvířat, která jej vůbec nebrala na vědomí.
          Ovšem i on vycítil změnu, která do země přicházela. Obloha temněla. Vítr byl lezavější. Kmeny smrtelníků,
          které dříve společně sbíraly plody tundry, se začaly lovit navzájem…
          Gnar nepochyboval, že velcí bílí yordlové budou vědět, co dělat. Musel je vyhledat.
          S využitím všech svých loveckých dovedností je vystopoval až na sněhem zasypané vrcholky mohutného pohoří,
          mnohem dál, než ho kdy předtím cesty zavedly. Blížil se k nim, aniž by si ho kdokoliv všiml, a viděl víc
          smrtelníků, než kolik dokázal spočítat. To bylo nadmíru vzrušující, ale jak se zdálo, nikdo ostatní s ním jeho
          nadšení nesdílel.
          Pak se země otřásla a roztrhla vejpůl. Poprvé v Gnarově životě se zdálo, že všichni ostatní propadli záchvatu
          vzteku. Smrtelníci křičeli. Velcí yordlové řvali.
          Ovšem příchod monstra všechny umlčel.
          Vysápalo se z té čerstvě otevřené propasti, ježilo se velikými rohy, máchalo kolem sebe chapadly a z jediného
          oka mu šlehalo podivné světlo, ze kterého se Gnarovi ježila srst na těle. Zatímco někteří smrtelníci prchli,
        </p>
      </div>
      <div class="col-xs-12 col-md-6 col-lg-4">
        <p class="v h">
          jakmile jej spatřili, on sám začal v hrudi pociťovat podivnou bolest – bylo to něco jako pomyšlení, že přijde
          o svůj bumerang nebo že ho už nikdy nikdo neobejme. Ta příšerná věc chtěla ublížit jeho novým přátelům.
          A to jej nahněvalo. V tu chvíli začal Gnar opravdu zuřit.
          Neviděl nic než tu bestii. Bez rozmýšlení se odrazil do vzduchu. Jednou prackou popadl sněhovou kouli… nebo si
          to aspoň myslel. Ve skutečnosti to byl balvan vyrvaný z úbočí hory, protože Gnar vyrostl do velikosti oněch
          mohutných bílých yordlů. Zvalchuje tomu monstru obličej a pošle ho tam, odkud přišlo!
          Rána ovšem nedopadla. Gnara se zmocnil chlad silnější než kterákoliv zima – takový, až se zdálo, že se samotný
          vzduch mění na led. A opravdu, jakási magie živlů jej zmrazila na místě a prohryzávala se jeho rozcuchanou
          srstí. Všechno utichlo, dokonce i ta příšera. Yordlova síla i vztek roztály. Jeho údů se zmocnila hluboká
          ospalost a on sám se propadl do náruče spánku.
          Gnar dřímal dlouho. Když se konečně probudil, setřásl si led z ramenou a ztěžka se nadechl. Všichni zmizeli.
          Nebyla tu žádná zrůda, s níž by mohl bojovat, ani přátelé, kteří by potřebovali jeho ochranu. Opět se cítil
          malý a sám.
          I země se změnila. Všude ležel sníh a pokrýval krajinu, kam až oko dohlédlo. Přesto když vedle sebe spatřil
          ležet svůj milovaný bumerang, radostně vypískl a odcupital najít něco, co by mohl ulovit.
          Gnar nemá dodnes nejmenší tušení, co se to onoho osudného dne vlastně stalo, ani jak on sám té zkáze unikl.
          Jen se nechává okouzlovat krásami okolního světa plného zvláštních věcí, které může sbírat, a míst čekajících
          na to, až je objeví.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 gnar p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Chumelenice</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Celé dopoledne padal sníh a přikryl zem bílou peřinou. Jiskřivé vločky se snášely z nebe nejprve zlehka jedna
          po druhé, poté v nepřetržitém hustém sledu. Za chvíli už kvílející bouře umlčela veškeré zvuky vyjma
          zvláštního hlomozu vycházejícího z nedaleké jeskyně, kde jakási oranžovomodrá šmouha poskakovala nahoru a
          dolů, doleva a doprava.
          Gnar kmital sem a tam, nespokojený s celým světem. Kreslil do sněhu v místě chráněném skalnatým převisem,
          ovšem výsledek nevypadal ani zdaleka podle jeho představ. Mladý yordl sevřel kostěný bumerang velký skoro jako
          jeho tělo a zahudroval na zem.
          „Sabaduba!“ prohlásil Gnar. To mohlo znamenat dvě různé věci. Buď nabyl dojmu, že s ním sníh záměrně
          nespolupracuje, nebo měl chuť na trochu sladmléka. Těžko říct, co z toho byla pravda.
          Za soustavného hopsání a poskakování se Gnar přesouval od jedné nedokončené kresby k druhé. Všechny
          znázorňovaly podobnou scénu. Byly na nich skupiny bezstarostných yordlů, žijících šťastně mezi kmeny na
          mrazivém severu. Občas se nad nimi objevovaly hlavy divokých zvířat. Někdy se nad všemi tyčil přímo Gnar. Tyto
          drobné rozdíly mu ovšem nestačily. Upřel široké oči na bumerang a začal jej tlapou navádět tak, aby dlouhými
          rozmáchlými tahy vznikl velký obrazec.
          „Onga luga,“ mumlal si Gnar pod vousy. To znamenalo, že nechce, aby ho kdokoliv rušil. Dříve si to někteří
          pletli s „Uga linga,“ což znamenalo, že nesmírně nutně potřebuje obejmout.
          Gnar si zastrčil bumerang mezi zuby, aby si uvolnil tlapy, a sklonil se. Drápy opatrně odstraňoval žmolky
          hlíny, které kazily celkový dojem. Pak začmuchal, jestli se v okolí náhodou nenachází nějaký troufalý škůdce,
          který by jeho dílo zničil. Když byl konečně spokojen, udělal salto vzad, aby se mohl podívat na výsledek.
          V měkkém prašanu se skvěl obraz jednooké příšery s chapadly velikosti hory.
          „Vabba!“ zajásal Gnar a bumerang mu vypadl z úst. To monstrum nahánělo hrůzu tak akorát – přesně dle jeho
          představ. Jednou končetinou odhazovalo celé stádo elnüků. V druhé svíralo několik elkyrů jako otýpku dřeva.
          „Ganalu mo,“ zamumlal Gnar. Když se podíval pořádně, zjistil, že elnükové vypadali moc jako elkyrové. To by
          nešlo. Chtěl své dílo upravit, ale zarazil se. Jeho rozložité uši se vztyčily a fialové chloupky v nich
          ostražitě zavibrovaly.
          K jeskyni se blížily kroky, čtvero nohou. Možná to byla ta příšera, třeba přišla vyjádřit nesouhlas s tím, jak
          ji vyobrazil.
          Gnar sevřel bumerang a postavil se na zadních. „Nakotak!“ prohlásil připraven utkat se znovu se svým
          protivníkem. Po pravdě řečeno, byl z té představy nadšený. Od chvíle, kdy se probudil ze svého dlouhého
          spánku, nepřestával myslet na to, kam ono monstrum odvleklo jeho přátele. Konečně se to dozví.
          Ovšem nezvaný host se po jeho jeskyni rozhlížel dvěma očima, ne jen jedním.
          A namísto chapadel měl nohy, krátké a podsadité. Celé tělo mu pokrývala hrubá srst, jež mu na hlavě a zádech
          vytvářela zmrzlou hřívu. Kosmaté, zjizvené tváři dominovala dvojice slonovinových tesáků a tuhý, zavalitý
          rypák.
        </p>
      </div>
      <div class="col-md-6 col-sm-12">
        <p class="v h text-center p-4">
          Gnar si pomyslel, co to asi může být za podivného tvora.
          Obří drüvask zvolna vešel do jeskyně, v níž se chtěl ukrýt před nepřízní počasí. Zhluboka funěl a dech se mu v
          mrazivém vzduchu srážel do bílých obláčků. Země se pod jeho kopyty chvěla a nohy se mu brodily závějí jako
          smetanou. Stačilo jen několik těžkých kroků a Gnarovo umělecké dílo bylo zničeno.
          „Ráág! Vab!“
          Gnarův bumerang zasáhl kance přímo mezi oči. Otřesené zvíře potřáslo hlavou, rychle zamrkalo a rozhněvaně
          zaryčelo. Gnar supěl a pozvedl svou milovanou zbraň, aby kanec pochopil, co mu tu bolest způsobilo.
          Jeskyní zaburácela dvojice výbuchů hněvu, jako hrom a blesk.
          Pod olověnou oblohu se vykutálelo divoké prase a obrovský yordl. Gnar, který byl rázem mnohem větší než jeho
          protivník, bušil do vetřelce mohutnými pěstmi. Jeho hněv s každým úderem rostl a do kancovy srsti pršela rána
          za ranou.
          Zdálo se, že bitka skončí stejně rychle, jako začala, jenže divokému zvířeti se nějak podařilo dostat kopyta
          pod Gnarovu hruď a odkopnout jej stranou. Závěj sněhu vybuchla a obří yordl se svalil vedle vchodu do jeskyně.
          Hlava se Gnarovi divoce točila a slyšel, jak se mu za nechráněným bodlinatým hřbetem ozývá frkání, funění a
          zrychlující se dusot mohutných kopyt po zmrzlé zemi.
          Sněhová bouře zakvílela hlasitěji než prve, jako by se samotný Freljord připravoval na ztrátu jednoho ze svých
          milovaných.
          „GNAR!“ zaburácel obří yordl a odskočil kanci z cesty. V následujícím okamžiku ho s nápřahem udeřil do pozadí
          a odhodil ho tak přímo do skalní stěny vedle vchodu do jeskyně.
          Vzduch probodlo krátké, avšak hlasité zakvičení. Pak divoké prase ztuhlo a nehnulo se, ani když na něj shora
          dopadlo několik uvolněných kamenů.
          Gnar se s funěním dovlekl ke zvířeti. Strčil do bezvládného těla nohou. Nic se nestalo.
          Došel k názoru, že asi usnulo, i když ho překvapilo, že má otevřené oči. A sníh kolem kance kdoví proč
          zrudnul. Podivoval se tomu, ale nebylo to poprvé, co to Gnara zaujalo.
          V paměti mu vytanuly podobné obrazy. Ještě před tím svým dlouhý spánkem vídával různé kmeny, jak na sebe
          pokřikují podivnou hatmatilkou a hází po sobě naostřené klacky. Jejich hra vypadala zábavně i namáhavě zároveň
          a Gnar je sledoval, dokud spousta z nich neusnula v červeném sněhu. Museli být nesmírně unavení, stejně jako
          tenhle podivný yordl s kly.
          Při vzpomínce na ty dávné časy Gnar ztichl. Vybavil si, jak se probudil z dlouhého spánku a domníval se, že ho
          svět připravil o všechno, co znal. Jeho dech se zpomalil, ramena mu poklesla a nohy se mu smrskly tak, až
          nemohl uvěřit, že stojí ve svých vlastních stopách, které tu udělal před pouhými několika sekundami.
          Maličký yordl se rozběhl do jeskyně pro svůj bumerang a vší silou ho objal. On jediný ho po jeho dlouhém
          spánku neopustil.
          Gnarův pohled zabloudil ke kanci, jenž mlčky odpočíval vystavený nepřízni živlů. Jemně položil bumerang na zem
          a odskotačil zpět do bouře.
          Vánice zuřila s neztenčenou silou. Gnarovi to nevadilo, ale tomu dřímajícímu zvířeti by mohlo. Svými drobnými
          tlapami nahrabal tolik sněhu, kolik jen mohl, a opatrně ho nahrnul na kance.
          Vždyť konec konců spí a bude potřebovat deku.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 gnar p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Lovec kořistí</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Džungle neodpouští nerozvážnost. Každá zlomená větvička vypráví nějaký příběh.
          Lovil jsem už všechna stvoření, která tato džungle může nabídnout. Byl jsem si jist, že tu na mě už nečeká
          žádná další výzva, ale teď jsem narazil na něco nového. Stopy to po sobě zanechává jako obří kanec, drápy to
          má jako šavle. Člověka by to dokázalo roztrhnout vejpůl. Konečně něco hodného mé pozornosti.
          Jak se plížím po stopách své kořisti skrz hustou džungli, všímám si spouště, kterou kolem sebe to zvíře
          napáchalo. Vstupuji na kruhovou holinu plnou pokácených stromů. Tito obří zelení strážci lesa tu stáli už
          odnepaměti a jejich na kov ztvrdlá kůra se vysmívala sekerám každého, kdo byl natolik pošetilý, že se je
          pokusil pokácet. A tohle stvoření je odhodilo stranou, jako by to byly jen slabé soušky.
          Jak by mohlo takhle nesmírně silné zvíře jen tak zmizet? A přestože za sebou zanechalo takovou
          nepřehlédnutelnou stopu zkázy, dosud jsem jej nespatřil. Jak se může zjevit z čistého nebe jako hurikán a pak
          se zase rozplynout v džungli jako mlha nad ránem?
          Třesu se nedočkavostí, že konečně stanu tomuto tvorovi tváří v tvář. Bude to úžasná trofej.
          Přecházím přes holinu, nechám se vést zvukem potůčku a snažím se získat zpět ztracený klid. A tam jsem ho
          spatřil: 
        </p>
      </div>
      <div class="col-md-6 col-sm-12">
        <p class="v h text-center p-4">
            chomáček oranžové srsti, pokrčený, jako by na něco čekal. Opatrně jsem jej z dálky sledoval. Z
            potůčku vyskočila drobná rybka a ten tvor za ní skočil, rozjařeně se vrhnul do vody. Ke své radosti jsem si
            uvědomil, že to byl yordl. A lovec, no vida!
            To je dobré znamení. Co nevidět to zvíře najdu. Přede mnou se nic neschová.
            Yordl vztyčil své veliké uši a otočil se mým směrem. Rozběhl se ke mně po všech čtyřech s kostěným bumerangem
            v ruce a prudce se přede mnou zastavil. Něco blábolí.
            Mírně na toho mladého yordla kývnu hlavou a pokračuji ve své cestě. Snadno procházím poměrně náročným terénem
            a hledám stopy své kořisti. Snažím se zachytit její pach, ale něco mě ruší. Kousek za mnou se ozývá jakési
            štěbetání. Ten yordl mě následuje. Nemůžu ho nechat, aby plašil zvěř. Otáčím se k němu a ukazuju do dálky.
            Věnuje mi nechápavý pohled. Musím být pádnější, ať už mi nese štěstí, nebo ne.
            Vrátím se k němu a zařvu z plných plic, až se yordlova srst třepotá ve větru a země pod námi se chvěje. Po pár
            sekundách otočí hlavu a s mírným úsměvem pozvedne svůj malý bumerang. Na tohle nemám čas. Seberu mu zbraň z
            ruky a zkušeným hodem ji zaseknu do kmene stromu vysoko mezi silné větve. Otočí se, snaží se vyškrábat nahoru,
            zuřivě poskakuje kolem.
            Ujdu sotva deset kroků, když mi děsivý řev zmrazí krev v žilách. Kolem se rozléhá ohlušující ozvěna pukajících
            kamenů a padajících stromů. Na cestu přede mě se zřítí obří strom. Yordlova kostěná zbraň se z něj uvolní a
            spadne na zem.
            Burácivé hrdelní vrčení za mnou nabírá na intenzitě.
            Udělal jsem obrovskou chybu.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>