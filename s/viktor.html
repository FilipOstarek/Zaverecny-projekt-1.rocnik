<!doctype html>
<html lang="cs">

<head>
  <title>League of Legends - Viktor</title>
  <meta name="description" content="League of Legends - Příběh postavy Viktor">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/viktor.jpg" alt="viktor">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sviktor.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">VIKTOR</h1>
  <img class="card-img-top or" src="../img/header.png" alt="header">
  <h2 class="text-center karta">MECHANICKÝ POKROK</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Viktor, zvěstovatel nové technologické éry, zasvětil svůj život rozvoji lidstva. Jakožto idealista, který
          usiluje o to, aby lidi dovedl na novou úroveň poznání, věří, že lidstvo může svůj celý potenciál rozvinout
          pouze tak, že přijme úžasnou evoluci technologie. V těle vylepšeném díky oceli a vědě se Viktor neúnavně žene
          za zářivější budoucností.
          Viktor se narodil v Zaunu na pomezí Entresolu a díky povzbuzování ze strany jeho řemeslnicky založených rodičů
          v sobě probudil vášeň pro vynalézání a tvorbu. Každý bdělý okamžik věnoval studiu a nesnášel, když musel
          přestat třeba jen proto, aby se najedl nebo vyspal. Ještě horší bylo, když se museli narychlo přesouvat kvůli
          úniku chemikálií v okolí, náhodným výbuchům nebo blížícímu se chemomraku. Muset opustit svou práci, byť jen na
          krátkou chvíli, bylo pro Viktora prokletím.
          Ve snaze nastolit ve svém životě jakýsi řád a jistotu Viktor prozkoumal četné nehody, kterým v Zaunu
          docházelo, a uvědomil si, že téměř všechny byly zapříčiněny lidskou chybou, nikoliv mechanickým selháním.
          Místním podnikům nabízel své služby, které spočívaly ve vyvíjení vynálezů, díky kterým by se z dílen stalo
          mnohem bezpečnější pracovní prostředí. Většina ho odmítla, ale jeden z nich – Fredersenova chemodílna – dal
          tomuto upřímnému mladíkovi šanci.
          Během pouhého měsíce snížily Viktorovy vynálezy na poli automatizace počet nehod v dílně na nulu. Brzy jeho
          díla vyhledávaly i další společnosti a Viktorovy koncepty začaly být v Zaunu běžné – vylepšovaly výrobu s
          každým vynálezem, který z procesu odstraňoval prostor pro lidskou chybu. Když mu bylo devatenáct, překvapilo
          ho, když mu nabídla místo i prestižní zaunská Techmaturgická akademie. Viktorova práce však přilákala
          pozornost profesora Stanwicka z Piltoveru, který ho přesvědčil, aby ze Zaunu odešel a místo toho se vydal na
          piltoverskou akademii. Tam mohl pracovat v těch nejpokročilejších laboratořích a mít přístup ke všem zdrojům,
          které mu Město pokroku mohlo nabídnout. Viktor, nadšený z toho, že byl takto vybrán, jeho nabídku přijal a
          usadil se v Piltoveru, kde vypiloval své řemeslo a hodlal zdokonalovat své teorémy způsobem, který by přinesl
          užitek všem.
          Viktor pracoval s těmi nejlepšími a nejbystřejšími mozky v Piltoveru, včetně jednoho nesnesitelného génia
          jménem Jayce. Co se týče intelektu, byli na tom oba stejně, ale tam, kde byl Viktor metodický, logický a
          důkladný, se Jayce předváděl a byl panovačný. Ti dva spolu často pracovali, ale nikdy se doopravdy
          nespřátelili. Často se spolu během vynalézání hašteřili kvůli rozdílům mezi intuitivním a logickým vnímáním,
          ale s tím, jak oba poznávali nedokonalou genialitu toho druhého, vyvinula se mezi nimi určitá vzájemná úcta.
          Během jeho studií v Piltoveru došlo k rozsáhlému úniku chemikálií, který zničil celé čtvrti Zaunu, a tak se
          Viktor vrátil domů, aby nabídl pomoc při záchranářských pracích. Tím, že na stávající technologii automatonů
          narouboval propracovanou řadu myslících smyček, vyrobil vlastního a jedinečného golema Blitzcranka, který
          pomáhal s odklízením trosek. Blitzcrank napomohl k záchraně spousty životů a podle všeho si vyvinul takovou
        </p>
      </div>
      <div class="col-xs-12 col-md-6 col-lg-4">
        <p class="v h">


          úroveň vědomí, která překračovala cokoliv, co si Viktor dokázal představit.
          I když už byly následky úniku pod kontrolou, zůstal Viktor v Zaunu, aby pomohl těm, kteří přišli do styku s
          uvolněnými toxiny. S golemovou pomocí se pokusil využít své techmaturgické geniality, aby zachránil ty,
          jejichž životy byly postiženy chemickým únikem. Jejich pokus ale skončil nezdarem, neboť se jim dalším úmrtím
          zabránit nepodařilo, a tak se ti dva rozešli. Přestože Viktora ztráta životů v Zaunu trápila, naučil se díky
          této práci spoustu věcí o propojení lidské stavby těla s technologií a o tom, jak technologie může smrtelné
          tělo vylepšit.
          Když se Viktor za pár týdnů vrátil do Piltoveru, zjistil, že profesor Stanwick mezitím uspořádal sympozium o
          Blitzcrankovi a Viktorův výzkum vydával za svůj vlastní. Viktor vznesl formální stížnost u vedoucích katedry,
          ale jeho plamenná tvrzení, že Blitzcranka navrhl on, nepadla na úrodnou půdu. Obrátil se proto na Jayce, aby
          jeho nárok potvrdil, ale jeho kolega student se ho odmítl zastat, čímž se svár mezi nimi ještě prohloubil, a
          celá záležitost byla rozhodnuta ve prospěch profesora Stanwicka.
          Viktor, zahořklý, leč odevzdaný, se vrátil ke svému studiu s tím, že jeho hlavní cíl – zlepšit život ostatních
          lidí a obohatit lidství – byl důležitější než jeden ukradený projekt a jedno pošramocené ego. I nadále
          vynikal, nacházel nové způsoby, jak ze své práce odstranit lidskou chybu a slabiny – což byla stránka jeho
          výzkumu, která v jeho uvažování převládala. Lidskou účast v jakékoliv fázi procesu vnímal jako naprosto
          neefektivní vadu – kvůli tomuto názoru byl ve sporu s mnoha kolegy studenty i profesory, kteří přesně v těch
          věcech, které chtěl Viktor odstranit, spatřovali zdroj lidské vynalézavosti a tvořivosti.
          Vyvrcholilo to během jedné neochotné spolupráce s Jaycem, když se pokoušeli zlepšit potápěčské obleky sloužící
          k úklidu piltoverských doků od podvodních sutin a přetrvávajícího chemického odpadu. Díky jejich oblekům,
          které společným úsilím vylepšili, se potápěči mohli ponořit hlouběji, zůstat pod vodou déle a zvedat těžší
          věci. Ale mnozí uživatelé tvrdili, že v hlubinách vidí tančící světélka, nebo zažívali chemikáliemi vyvolané
          halucinace. Když potápěči vykazovali tyto příznaky, zpanikařili, což často stálo život je samotné nebo jejich

          považovali za etické, ale to všechno jsou kroky nezbytné k tomu, aby mohla být nastolena Viktorova Úžasná
          evoluce.
          kolegy. Viktor se domníval, že potíž nebyla technického rázu, nýbrž spočívala v tom, že potápěčům v temných
          hlubinách povolovaly nervy. Navrhl chemicky ovládanou přílbu, která umožňovala pracovníkovi na souši obejít
          potápěčův strach a v podstatě jeho tělo ovládat. Mezi Viktorem a Jaycem došlo k zapálené, skoro až násilné
          debatě o svobodné vůli a zotročováním mysli, a tak se oba zapřisáhli, že už spolu nikdy nebudou pracovat.
          Jayce příhodu nahlásil vedoucím katedry a ti Viktora kritizovali za porušování základní lidské důstojnosti –
          třebaže se on sám domníval, že jeho práce mohla zachránit spoustu životů. Viktora vyloučili z katedry, a tak
          se vrátil do své staré laboratoře v Zaunu – znechucený omezeným vnímáním obyvatelů Piltoveru. Sám v hlubinách
          se Viktor nořil do deprese a mnoho týdnů prožíval traumatické období sebezpytování. Zápolil s etickým
          dilematem, kterému nyní čelil, a opět došel k názoru, že mu v cestě stály lidské emoce a slabiny. On se přece
          snažil jenom pomáhat, obohacovat lidem život nad rámec přirozených schopností, aby se dokázali vyhnout chybám,
          a zachraňovat životy. Když si uvědomil, že on sám podlehl právě takovým emocím a umožnil své naivní víře v to,
          že dobré úmysly mohou překonat zakořeněné předsudky, aby ho zaslepila a zapříčinila jeho lidské selhání, bylo
          to pro něj jako zjevení. Viktor věděl, že od ostatních nemůže očekávat, že za ním půjdou tam, kam se on sám
          nevydal jako první, a tak sám na sobě provedl v tajnosti operaci, aby odstranil ty části těla a duše, které se
        </p>
      </div>
      <div class="col-xs-12 col-md-6 col-lg-4">
        <p class="v h">


          spoléhaly na emoce nebo které se jimi naopak nechaly brzdit.
          Po onom mladíkovi, který se kdysi vydal do Piltoveru, nezůstala po operaci ani stopa. Nejenže většinu svých
          končetin a orgánů nahradil mechanickými augmentacemi, ale změnila se i jeho osobnost. Jeho idealistickou
          naději na lepší společnost nahradila posedlost tím, čemu nyní říkal Úžasná evoluce. Viktor nyní sám v sobě
          viděl průkopníka valoranské budoucnosti – zidealizovaný sen o tom, kdy se člověk vzdal těla ve prospěch
          lepších magitechnických augmentací. Díky tomu by se lidstvo osvobodilo od kritických chyb a utrpení, ačkoliv
          Viktor věděl, že splnit tento úkol nebude ani snadné, ani rychlé.
          Vrhl se do tohoto velkého díla a jeho prvním počinem byla pomsta. Pomocí svých technologických augmentací
          pomáhal znovuvybudovat Zauňany, kteří se zranili během nehod, zdokonaloval dýchací přístroje a neúnavně
          pracoval na tom, aby snížil lidskou neefektivitu tím, že odlučoval tělo od emocí. Jeho práce zachránila stovky
          životů, ale požádat Viktora o pomoc mohlo být přesto nebezpečné, protože jeho řešení s sebou často nesla
          nečekané následky.
          Ale pokud jste byli zoufalí, obrátili jste se právě na Viktora.
          Když někteří lidé v Zaunu zaslechli úryvky jeho filozofie a spatřili výsledky jeho práce, spatřovali v něm
          mesiáše. Viktorovi to bylo ukradené, neboť jejich rádoby náboženský kult vnímal jako úchylku – další důvod,
          proč odstranit emocionální výstřelky a víru v to, co nebylo možné empiricky dokázat.
          Poté, co se kvůli toxické nehodě v Jímce proměnily stovky mužů a žen v Továrništi na vzteklé šílence, byl
          Viktor nucen použít silné uspávadlo, aby uklidnil oběti a přivedl je zpět do své laboratoře, aby se tam
          pokusil napravit škody. Toxiny jim začaly rozežírat mozky, ale Viktor dokázal degenerativní proces zpomalit
          tím, že jim otevřel mozkovnu a pomocí přístrojů z jejich krevního řečiště jed pomalu odfiltroval. Technologie,
          kterou měl k dispozici, však na tento úkol nestačila a Viktorovi bylo jasné, že mnoho z těch lidí zemře,
          jestli nenajde způsob, jak své očistné přístroje výrazně posílit.
          Jak se snažil tyto lidi zachránit, zaznamenal vzedmutí magitechnické energie z Piltoveru a okamžitě věděl, že
          právě tam by mohl získat sílu, kterou potřeboval. Sledoval prudký nárůst energie až ke zdroji.
          Oním zdrojem byla Jaycova laboratoř.
          Viktor se dožadoval, aby mu Jayce předal zdroj této síly – pulzující krystal ze shurimské pouště. Ale jeho
          někdejší kolega odmítl a nedal Viktorovi jinou možnost než si jej vzít silou. Viktor se vrátil do Zaunu a
          připojil tento podivný krystal ke svým přístrojům. Každému postiženému člověku připravil hostitele v podobě
          parního golema pro případ, že by jejich tělo nevydrželo nátlak této procedury. Viktorovy přístroje, posílené
          novým krystalem, se daly do práce a poškození spáchané toxiny se postupně začalo napravovat. Jeho práce měla
          tyto lidi zachránit – svým způsobem –, a kdyby si Viktor zachoval víc než jen zlomek svého lidství, býval by
          se mohl radovat. Takhle si dovolil nanejvýš velice slabý náznak úsměvu.
          Než však mohl být proces dokončen, vtrhl dovnitř pomstychtivý Jayce a začal laboratoř rozbíjet energií nabitým
          kladivem. Jelikož Viktorovi bylo jasné, že takový nabubřelý hlupák jako Jayce by nikdy neuposlechl hlasu
          rozumu, nařídil automatonům Jayce zabít. Boj to byl lítý a skončil ve chvíli, kdy Jayce roztříštil krystal,
          který Viktor vzal, načež se celé skladiště zhroutilo jako lavina z kamene a oceli. Všichni ti, které se Viktor
          pokoušel zachránit, kvůli tomu přišli o život. Jayce se pak vrátil do Piltoveru, kde byl oslavován jako
          hrdina.
          Viktor zkáze v laboratoři unikl a vrátil se ke svému úkolu zlepšit lidstvo tím, že ho zbaví jeho ničivých
          emocionálních popudů. Viktor to totiž viděl tak, že Jayce svým neuváženým útokem pouze potvrdil jeho domněnky
          a posílil jeho touhu zbavit lidstvo tělesných nedostatků. Nedlouho poté Viktor poslal chemicky augmentované
          ranaře, aby vyplenili Jaycovu laboratoř. Nešlo v tom – jak si Viktor říkal – o pomstu, ale o to, aby zjistil,
          jestli by v ní nenašli další úlomky shurimského krystalu, kterých by mohl využít v zájmu rozvoje lidstva.
          Nájezd však skončil nezdarem a Viktor si už na Jayce ani nevzpomněl.
          Místo toho vystupňoval své úsilí o nalezení způsobů, jak by mohl lidstvo zbavit emocionálních slabin a přivést
          ho do nové, rozumovější fáze vývoje. Tento výzkum občas překročí hranice toho, co by v Piltoveru (i v Zaunu)
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 viktor p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Dům v uhlíkové ulici</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Viktorova třetí paže vydávala tenký paprsek světla, který svářel kov na jeho levé paži s dokonalou přesností.
          Pach pálícího se masa mu už dávno nevadil a zrovna tak ho neznepokojoval ani pohled na jeho rozříznuté levé
          zápěstí, kde se žíly a šlachovité svaly spojovaly s mechanickými augmentacemi. Ani sebou neškubl. Místo toho
          cítil úspěch, když se díval na to dokonalé spojení syntetických a organických materiálů.
          Když Viktor uslyšel dětský křik, přestal. Do zamlžených zákoutí Uhlíkové uličky se lidé vydávali jen zřídka. A
          právě proto si tohle místo vybral – byl radši, když ho nikdo nevyrušoval.
          Svou levou ruku nechal nehybnou a nastavil si stříbrný ciferník na svém zoroskopu. Zařízení obsahovalo řadu
          zrcadlových čoček, které odrážely světlo a díky tomu mu poskytovaly celkový výhled na ulici před jeho
          laboratoří.
          Několik dětí surově strkalo jednoho podvyživeného chlapce směrem k Viktorovým tepaným železným branám.
          „Pochybuju, že tam Naph vydrží dýl než minutu,“ řekla jedna holka, která měla nad očima vsazené falešné
          drahokamy.
          „Vsadím se, že se vrátí s mosaznou hlavou,“ řekl kluk s červeným přelivem. „Možná že pak už nebude mít mozek
          mdlej jak Šeď.“
          „Koukej se vrátit s něčím, co můžeme prodat, nebo ti novou hlavu dáme my,“ prohlásil ten největší, když malého
          chlapce popadl za krk a popostrčil ho vpřed. Ostatní děti ustoupily a sledovaly ho.
          Mladík se třásl, když došel k vysoké bráně a strčil do ní, až se se skřípáním otevřela. Prošel předními dveřmi
          pokrytými do sebe zapadajícími převody a prolezl otevřeným otvorem. Když dopadl na podlahu, rozezněl se
          poplach.
          Viktor si povzdechl a stiskl tlačítko, které zvonění umlčelo.
          Vyzáblý chlapec zíral na prostředí, ve kterém se ocitl. Podél zdí byly skleněné nádoby, ve kterých v zelené
          tekutině plavaly organické a kovové orgány. Uprostřed místnosti bylo kožené pojízdné lůžko potřísněné krví a
          na něm ležel mechanický vrták. U každé zdi stály desítky nehybných automatonů. Viktor svou laboratoř vnímal
          jako svatyni pro své nejkreativnější a nejdůležitější experimenty, ale bylo mu jasné, že dítěti může připadat
          strašidelná.
          Když chlapec uviděl Viktora, jak stojí u ponku a na stole má svou vlastní otevřenou ruku, oči se mu rozšířily
          úlekem. Skrčil se za nedalekou bednu.
          „Zpoza té krabice se nic nenaučíš, dítě,“ řekl Viktor. „Ale najdeš na ní dlátko na kosti. Podej mi ho,
          prosím.“
          Třesoucí se ruka sáhla na bednu a uchopila rukojeť zrezlého kovového nástroje. Dlátko přejelo podlahu až k
          Viktorovi a on ho zvedl.
          „Děkuju ti,“ řekl Viktor, načež nástroj otřel a pokračoval v práci na své paži.
          Viktor slyšel, jak chlapec přerývaně dýchá.
          „Nahrazuji pokroucené šlachy ohybače – ehm, poškozené svaly v mém zápěstí,“ vysvětloval Viktor, zatímco v paži
          utahoval šroub. „Chceš se dívat?“
          Chlapec vystrčil hlavu zpoza bedny.
          „Bolí to?“ zeptal se.
          „Ne“, odpověděl Viktor. „Když odstraníš očekávání a strach z bolesti, dá se to úplně klidně snést.“
          „Aha.“
          „Také tomu pomáhá skutečnost, že je moje ruka skoro celá mechanická. Však se podívej sám.“
          Chlapec vylezl zpoza bedny, beze slova si sedl naproti Viktorovi a zíral mu na ruku.
          Viktor pokračoval ve sváření nového šrouboví do šlach pod kůží. Když skončil, shrnul volnou kůži zpět na paži.
          Přejel paprskem světla po švu, čímž kauterizoval sval a zpevnil řez.
          „Proč jste to udělal?“ zeptal se chlapec. „To vám ta ruka předtím nefungovala?“
          „Víš, co je největší slabinou lidstva?“

        </p>
      </div>
      <div class="col-md-6 col-sm-12">
        <p class="v h text-center p-4">
            „Ne...“ řekl chlapec.
            „Lidé neustále ignorují nekonečné možnosti jen proto, aby si zachovali status quo.“
            Chlapec na něj vrhl prázdný výraz.
            „Lidé se bojí změn,“ vysvětlil Viktor. „Spokojí se s tím, co je dobré, i když by mohli mít to, co je
            vynikající.“
            Viktor přešel k vařiči. Smíchal na pánvičce jakýsi tmavý prášek s dunpoří smetanou a zahřál tekutinu laserem.
            „Dal by sis šálek sladkého mléka?“ zeptal se Viktor. „Mám pro něj slabost, ta anýzová chuť mi vždycky
            lahodila.“
            „Hm... a vy mi neuříznete hlavu, abyste mi místo ní dal kovovou?“
            „Ach. Tak tohle si teď o mně lidi myslí?“ zeptal se Viktor.
            „Tak nějak,“ odpověděl chlapec. „Jeden kluk si prej tu svou nechal vyměnit jen proto, že měl kašel.“
            „A tuto informaci máš z první ruky?“ zeptal se Viktor.
            „Ne, byl to bratranec mý sousedky Bhermy. Nebo strejda. Nebo tak něco.“
            „Ach. No tak v tom případě...“
            „A to se dá zbavit kašle tak, že si někdo nechá vyměnit hlavu?“ zeptal se chlapec.
            „Teď se ptáš správně,“ řekl Viktor. „Ne, podle mě by to k žádnému kdovíjakému zlepšení nevedlo. Kašel totiž
            pochází z plic, víš? A pokud jde o tvou předchozí otázku, neuříznu ti hlavu, abych ti místo ní dal kovovou.
            Leda že bys to tak chtěl.“
            „Ne, díky,“ řekl chlapec.
            Viktor nalil hustou tekutinu do dvou hrnků a jeden podal chlapci, který si nápoj zdlouhavě prohlížel.
            „Nejsou v tom drogy,“ řekl Viktor a usrkl z toho svého. Chlapec vypil sladké mléko naráz až do dna.
            „Ostatní ještě pořád čekají venku?“ zeptal se chlapec se špinavými zuby.
            Viktor nahlédl do svého zoroskopu. Ony tři děti pořád ještě stály u předního vchodu.
            „Je to tak. Chtěl bys je vylekat?“ zeptal se Viktor.
            Chlapec s rozzářenýma očima přikývl.
            Viktor mu podal zvukofon a řekl: „Zakřič do toho z plných plic.“
            Chlapec do zvukofonu vydal přehnaný ryk, ze kterého tuhla krev v žilách. Ozýval se celou Uhlíkovou uličkou.
            Ostatní děti sebou trhly hrůzou a rozutekly se do úkrytu. Chlapec se podíval na Viktora a zakřenil se.
            „Došel jsem k názoru, že strach je emoce, která lidi především omezuje,“ řekl Viktor. „Řekni mi, čeho se
            například bojíš ty.“
            „Chemobaronů.“
            „Chemobaroni budí strach proto, že působí dojmem nadřazenosti a hrozby násilí. Kdyby se jich nikdo nebál, lidé
            by se jim postavili. A co by se pak stalo s jejich mocí?“
            „Ehm...“
            „Zmizela by. Přesně tak. Uvědom si, kolik je chemobaronů v porovnání s tím, kolik lidí žije v Zaunu. Těch
            několik málo mocných prostřednictvím strachu ovládá ty slabé, protože vědí, jak strach funguje. Když někdo
            dokáže manipulovat s tvými emocemi, může tě ovládat.“
            „To asi dává smysl. Ale já se jich stejně bojím,“ řekl chlapec.
            „No jistě že se jich bojíš. Vzorce strachu máš vštípené hluboko ve svém těle. Ale ocel žádnou takovou slabinu
            nemá.“
            Viktor donesl flakón, ve kterém v mléčné tekutině plavaly maličké stříbrné korálky.
            „V tomhle bych ti dokázal pomoct,“ řekl. „Vynalezl jsem augmentaci, která zcela odstraňuje strach. Můžeš to na
            chvíli vyzkoušet, jestli chceš.“
            „Na jak dlouhou chvíli?“
            „Implantát se rozpustí za dvacet minut.“
            „A určitě to není napořád?“
            „Může to být napořád, ale tenhle napořád není. Třeba přijdeš na to, že když se nebudeš bát, ztratí nad tebou
            tví kamarádi moc. Surovci se totiž strachem živí, víš? A bez něj zajdou hladem.“
            Chlapec držel nápoj v dlani a nabídku zvažoval. Po chvilce kývl. Viktor do flakónu vsunul tenkou jehlu a
            vpravil chlapci jeden ze stříbrných korálků do kůže za uchem.
            Chlapec sebou krátce otřásl. Pak se usmál.
            „Cítíš, jak tvá slabost ustupuje?“ zeptal se Viktor.
            „To jo,“ řekl chlapec.
            Viktor ho doprovodil ke dveřím a zakroutil ciferníkem, čímž je otevřel. Pak mu zamával na rozloučenou.
            „Pamatuj, kdybys chtěl trvalejší řešení, vždycky se můžeš vrátit.“
            Když chlapec vyšel z laboratoře, příval mlhy kolem něj vytvořil přízračnou siluetu. Viktor se vrátil k ponku a
            sledoval zoroskopem svůj experiment.
            Uhlíková ulička byla prázdná, ale jakmile chlapec vyšel ven, vylezli i jeho společníci.
            „Kde je náš suvenýr?“ zeptal se ten s těmi červenými vlasy.
            „Tak se mi zdá, že malej Naph naši dohodu nedodržel,“ řekla dívka.
            „Asi ho budeme muset potrestat,“ dodal ten velký kluk. „Koneckonců jsme mu dneska slíbili novou hlavu.“
            „Nesahejte na mě,“ řekl Naph. Napřímil se do celé své výšky.
            Surovec Naphovi chňapl po krku, ale Naph se otočil a udeřil ho přímo do obličeje.
            Surovci z nosu začala téct krev.
            „Na něj!“ zařval.
            Ale jeho společníci už o pranici neměli zájem.
            Naph vykročil směrem k surovcům. Ustoupili.
            „Dejte mi pokoj,“ prohlásil.
            Surovci zírali jeden na druhého a pak se dali na útěk.
            Viktor zavřel svůj zoroskop a vrátil se k práci. Protáhl si prsty své nově opravené paže a se zalíbením jimi
            poklepal na stůl.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 viktor p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Rychlá oprava</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
            Každý hlupák by dokázal předpovědět, že Viktor jednoho dne udeří, aby se pomstil. Ale ten, kdo nebyl hlupák, by se mohl pokusit odhadnout den a čas tohoto chystaného protiútoku.
            Jayce hlupák rozhodně nebyl.
            Stál ve své dílně, zalitý slunečními paprsky z proskleného stropu a obklopený tucty produktů své vlastní geniality: Torna s kloubovými nástavci, díky níž měl uživatel všechny potřebné nástroje vždy po ruce.
            Nejúžasnější ze všech těchto vynálezů ovšem byla zbraň, kterou Jayce právě držel v rukou. Obouruční magitechnické kladivo napájené úlomkem shurimského krystalu bylo proslulé po celém Piltoveru, on si s ním přesto pohazoval, jako by to byl jakýkoliv jiný nástroj, jichž měl v dílně desítky.
            Od Jaycových dveří se ozvala tři ostrá zaklepání.
            Byli tady.
            Jayce na to byl připraven. Prováděl experimenty na zničených Viktorových automatonech. Odposlouchával komunikaci mechanických zařízení. Co nevidět vyrazí jeho přední dveře a pokusí se mu vyrvat magitechnické kladivo. A pak to samé zkusí s jeho lebkou. Důležité bylo ono slovo „zkusí“.
            Přepnul spínač na násadě kladiva. Hlavice Jaycova mistrovského díla se s energetickým zabzučením přeměnila na magitechnické dělo.
            Zamířil.
            Zapřel se nohama do země.
            Díval se, jak se dveře otevírají. Přitiskl ukazováček ke spoušti.
            A málem odstřelil hlavu sedmileté holčičce.
            Byla drobounká, s blonďatými vlásky, a každý, kdo by ji měl popsat, by určitě použil slovo „roztomilá“… samozřejmě každý kromě Jayce. Opřela se do dveří a nesmělými, šoupavými kroky vešla dovnitř. Culík se jí cestou k Jaycovi houpal sem a tam. Měla skloněnou hlavu, vyhýbala se jeho pohledu. Napadly ho dva důvody, proč se brání očnímu kontaktu: buď se v přítomnosti někoho tak slavného stydí, nebo pracuje pro Viktora a chystá se ho překvapit chemickou bombou. Ruměnec na její tváři ovšem poukazoval spíš na první variantu.
            „Rozbil se mi vojáček,“ řekla a vytáhla cínového rytíře s paží zkroucenou dozadu v nemožném úhlu. 
            Jayce se ani nepohnul.
            „Běž pryč, prosím tě, nebo možná zemřeš.“
            Dítě na něj vyvalilo oči. 
            „A navíc, panenky já nespravuju. Najdi si někoho, kdo má víc času.“
            Oči se jí začaly zalévat slzami.
            „Nemám peníze na opravu a moje má–,“ popotáhla zoufale, „máma mi ho udělala, než umřela, a–”
            Jayce pokrčil obočí a poprvé po dlouhé době mrknul.
            „Tak proč jsi ho rozbíjela, když pro tebe má takovou cenu?“
            „Já nechtěla! Vzala jsem si ho na oslavy Dne pokroku a někdo do mě strčil a on mi upadl a já vím, že jsem ho měla nechat doma–”
            „–No, tos rozhodně měla. To od tebe byla pěkná pitomost.“
            Dívka otevřela ústa, aby pokračovala, ale pak se zarazila. Jayce neviděl takovouto reakci poprvé. Téměř každý, s kým se setkal, znal příběhy o jeho legendárním kladivu a jeho skálopevném hrdinství. Očekávali někoho velkolepého. Očekávali někoho pokorného. Neočekávali, že bude takový hulvát. Skutečný Jayce pro ně nevyhnutelně musel být zklamáním.
            „Ty jsi nějakej divnej, ne?“ zeptala se ho.
            „Z pohledu většiny charakterových rysů ano, aspoň se to říká,“ odpověděl bez váhání.
            Dívka se zachmuřila. A pak mu strčila hračku před obličej.
            „Sprav ho. Prosím.“
            „Stejně ho akorát znovu rozbiješ.“
 
        </p>
      </div>
      <div class="col-md-6 col-sm-12">
        <p class="v h text-center p-4">
            „Nerozbiju!“
            „Hele,“ pověděl. „Cácorko. Mám fakt dost napilno a–”
            Něco přeletělo nad prosklenou střechou a na okamžik přes oba dva vrhlo stín. Kdokoliv jiný by předpokládal, že to pouze nad domem přeletěl sokol. Ale Jayce nebyl dnešní. Ztichl. Křivě se usmál a odtáhl dívku ke svému ponku.
            „Jde o to,“ poznamenal, „že stroje jsou hrozně jednoduché.” 
            Vzal velký tenký bronzový plech a s ostrým klepáním začal kladivem upravovat jeho rohy. „Jsou vyrobené ze samostatných součástí. Lze je kombinovat a měnit jasnými, předvídatelnými způsoby.“ Bušil do plechu stále dál a dál, až nabral podobu hladké kopule.
            „Lidé jsou složitější. Podléhají emocím, jsou nepředvídatelní a navíc – téměř ve všech případech – nejsou tak chytří jako já,“ prohlásil a vyvrtal do vrchu kopule hladkou díru. „To bývá obvykle problém. Ale někdy mi jejich pitomost hraje do karet.“
            „Mluvíme ještě pořád o mém vojáčkovi, nebo–”
            „Občas jsou ve své nemohoucnosti tak nejistí – tak zoufalí ve své honbě za pomstou –, že se dopustí nějaké naprosto hloupé chyby.” Popadl nablýskanou měděnou tyč a našrouboval ji doprostřed kopule.
            „Někdy si lidé zapomenou chránit to nejcennější,“ řekl a ukázal bradou na jejího cínového rytíře, načež pozvedl kovový deštník, který právě vyrobil. „A někdy to znamená, že místo aby zaútočili na mou dílnu předními dveřmi, kde to lze nejvíc očekávat, pokusí se…” 
            Zvedl zrak a dokončil větu: „...o dramatičtější vstup na scénu.“
            Předal deštník holčičce, která měla co dělat, aby jej udržela.
            „Drž to. A nehýbej se.“
            Otevřela ústa, aby něco řekla, ale vyšlo z nich je překvapené zajíknutí – v tu chvíli se totiž prosklený strop nad její hlavou rozletěl na kusy. Střepy odskakovaly od provizorního deštníku jako kapky deště a na podlahu dílny seskákal půl tucet mužů. Z krků jim trčely hadičky plné jasně zelené chemikálie, jež jim vedly do paží. Oči měli mrtvé, obličeje bez jakéhokoliv výrazu. Rozhodně to byli Viktorovi hoši: zdrogovaní rváči ze zaunského šrotiště, které Viktor napumpoval halucinogeny a hypnotiky. Chemikáliemi posílení gauneři, kteří vykonají každičké Viktorovo přání, ať už sami chtějí, nebo ne. Jayce očekával automatony, ale ty by Viktor nejspíš nedokázal přepravit Piltoverem bez povšimnutí. Tito chemicky podrobení otroci ovšem nebyli o nic nebezpečnější. Otočili se k Jaycovi a holčičce.
            Jenže než se k nim dostali, Jaycovo magitechnické dělo explodovalo nabitou energií. Z jeho jádra vystřelil magitechnický blesk a vybuchl uprostřed skupiny. Chem-otroci se rozletěli do stran a prudce narazili do čistě nabílených zdí dílny.
            „Prvek překvapení ti moc nevyšel, co, Vikto–”
            Mezi bezvědomé chem-otroky náhle seskočil jakýsi obří stroj. Jayce si pomyslel, že vypadá jako kříženec mezi minotaurem a hodně rozzlobenou budovou. 
            „Pozor!“ vykvíkla dívka. 
            Jayce obrátil oči v sloup. „Já dávám pozor. Přestaň panikařit. Mám všech pod ko–ou!“ Úder kovové bestie do hrudi jej nečekaně přerušil.
            Byla to taková rána, až Jayce odletěl o kus zpět. Dopadl do vozíku a v zádech mu při tom nárazu křuplo.
            S bručením se postavil na nohy, zvíře už na něj opět nabíhalo.
            „To bylo naposledy, co ses mě dotkl,“ prohlásil Jayce.
            Vší silou máchl svou magitechnickou zbraní, která se uprostřed pohybu změnila zpět na kladivo. Minotaur sklonil hlavu, aby Jayce opět nabral, a oblouk zbraně zcela ignoroval. To byla chyba.
            Kladivo se zvučným křupnutím našlo svůj cíl. Minotaur s hlavou zaraženou do kovového krku se svalil na podlahu. Z jeho mršiny se syčením unikal obláček páry.
            Jayce se znovu napřáhl a byl připraven zasadit další ránu. Bedlivě sledoval prosklený strop. Uplynulo několik minut. Poté s uspokojením dospěl k názoru, že už je po všem.
            Chtěl přejít k pracovnímu stolu, ale při prvním pohybu se zlomil bolestí a chytil se za břicho. Holčička k němu přiskočila.
            „Pořád to bolí, kam tě nabral, že jo?“
            „To snad dá rozum.“
            „Tak jsi mu to neměl dovolit,“ prohlásila. „To od tebe byla pěkná pitomost.“
            Jayce pozvedl obočí. Dívce se rozšířily oči úlekem, že si dovolila přece jen příliš. Jemu se však tvář zvolna poskládala do pobaveného úsměvu.
            „Jak že se jmenuješ?“
            „Amarantýna.“
            Jayce si sedl za ponk a popadl šroubovák.
            „Dej mi tu hračku, Amarantýno,“ řekl.
            Rozzářila se. „Takže ji dokážeš spravit?”
            Jayce se na ni ušklíbl.
            „Já dokážu spravit všechno.“
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>