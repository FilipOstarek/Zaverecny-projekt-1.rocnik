<!doctype html>
<html lang="cs">

<head>
  <title>League of Legends - Annie</title>
  <meta name="description" content="League of Legends - Příběh postavy Annie ">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/annie.jpg" alt="annie">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sannie.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ANNIE</h1>
  <img class="card-img-top or" src="../img/header.png" alt="header">
  <h2 class="text-center karta">TEMNÉ DÍTĚ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Poslední roky vlády Borama Darkwilla byly pro Noxus časem velké nejistoty a mnozí lidé s magickým nadáním
          raději hlavní město opustili ve snaze najít relativní klid ve vzdálenějších provinciích. Gregori Šedý a jeho
          choť, čarodějka Amoline, se rozhodli prokázat svou noxijskou sílu raději tím, že se smíří s nelehkým životem v
          pohraničí, než aby se zapojili do politického intrikaření vznešených rodů.
          Teto mladý pár se usadil na severu, na kousku země za pohořím Železného hrotu. Svůj domek dostavěli krátce
          před příchodem zimy a narozením svého prvního dítěte. Během putování se Amoline od ostatních kolonistů
          seznámila s příběhy o obrovských stínových medvědech, kteří se dříve v okolí údajně nacházeli. V pokročilém
          těhotenství si pak čarodějka krátila dlouhou chvíli sezením u ohně a vyráběním hračky v podobě tohoto tvora,
          který se pyšnil silným ochranitelským pudem. Jakmile vycpanému medvídkovi přišila poslední oko z knoflíku,
          ucítila nečekaně stahy. Gregori později prohlásil, že jeho dcera Annie se své nové hračky už nemohla dočkat, a
          tak ji Amoline musela přivést na svět tam, kde právě byla – u krbu sálajícího teplem žhavých uhlíků.
          Jednou, když byla Annie ještě batole, ona i její otec onemocněli. S příchodem noci začala Annie stravovat
          horečka a za chvíli byla tak horká, že ji matka už nedokázala udržet v náručí. Zoufalá Amoline se rozhodla
          donést z nedaleké řeky vědro ledové vody.
        </p>
      </div>
      <div class="col-xs-12 col-md-6 col-lg-4">
        <p class="v h">
          Druhého rána se Gregori probudil zesláblý a zcela vyčerpaný. V
          kolébce si zázračně uzdravená Annie hrála se svým medvídkem Tibbersem, po Amoline však nebylo ani stopy.
          Annie se naivně domnívala, že se její matka jednoho dne vrátí. Gregori ji často vídal, jak sedí u krbu v
          houpacím křesle své matky, objímá Tibberse a hledí do praskajícího ohně, ačkoliv by přísahal, že v krbu ještě
          před chvílí nebylo nic než vychladlý popel. Sám však tyto případy připisoval vlastní roztržitosti, přiživované
          břemenem vychovávání dítěte bez cizí pomoci.
          Roky plynuly a do zdejšího kraje přicházeli stále noví kolonisté. Časem se Gregori seznámil s Leannou, která
          společně se svou dcerou Daisy hledala nový život daleko od hlavního města.
          Annie se nesmírně těšila, že si bude mít s kým hrát, jako jedináček však nebyla zvyklá se s někým dělit o
          pozornost, a tak pro ni bylo soužití s nevlastní rodinou zpočátku obtížné. Leanna byla z Anniiných ohnivých
          výbuchů nesvá a vždy rychle přispěchala na pomoc své vlastní dceři. Gregori tak musel mezi nimi třemi udržovat
          nestálý mír.
        </p>
      </div>
      <div class="col-xs-12 col-md-6 col-lg-4">
        <p class="v h">
          Daisy nebyla při svých hrách zvyklá pamatovat na nebezpečí divokého pohraničí, což mělo jednoho dne tragické
          následky. Leanna samozřejmě ztrátu svého milovaného dítěte dávala za vinu Annie a svůj vztek a zármutek si
          chtěla vybít na tom nejdražším, co její nevlastní dcera vlastnila: na Tibbersovi. Annie s hrůzou sledovala,
          jak poslední památce na její matku hrozí zničení. Dívčin děs se přeměnil v nespoutanou zuřivost, jež dala
          průchod jejím dosud spícím pyromantským schopnostem, a medvídek ožil v divokém víru ochranného ohně.
          Když plameny pohasly a popel se snesl k zemi, zůstala Annie osiřelá a sama.
          Annie dospěla k názoru, že většina dospělých z města je stejná jako její macecha, a tak se raději drží v
          divočejších končinách pohraničí, jež se pro ni stalo domovem. Čas od času využije odzbrojující sílu svého
          roztomilého zevnějšku k tomu, aby se vetřela do nějaké osadnické rodiny, pokaždé u ní však zůstane jen tak
          dlouho, než jí dají nové oblečení a teplé jídlo. Pokud se však najde někdo tak pošetilý, aby se ji pokusil
          oddělit od jejího medvídka, čeká jej jen oheň a smrt.
          Pod Tibbersovou ochranou se nyní Annie toulá temnými noxijskými hvozdy, aniž by si uvědomovala nebezpečí
          okolního světa (či hrozbu, kterou představuje její nezkrocená moc pro všechny v jejím okolí), a doufá, že
          jednoho dne najde někoho dalšího jako ona, s kým by si mohla hrát.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 annie p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Potíže</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Neupozorňovat na sebe, to uměl Marcin dokonale.
          Okolní hrubé hlasy se mísily s rachotem korbelů a šplícháním piva. Každou chvíli někdo vyštěkl objednávku a
          jakmile na pult přistála mince, přisunul před čekající ruce žádané pití. Díky své rychlé a mlčenlivé obsluze
          ho vlastně nikdo nebral na vědomí – a tím pádem se mu vyhýbaly potíže.
          A o ty tu přitom nebyla nouze.
          Braly na sebe mnoho podob. Mohl to být agresivní opilec, hledající záminku ke rvačce. Nebo obchodní transakce
          mezi postavami zahalenými v kápi, která skončila dýkou v krku. Či něco tak nečekaného jako teď, když těžké
          dveře hospody s námahou otevřela malá dívenka.
          Marcin sledoval, jak s broukáním a hopsáním skotačí k pultu. Místností se prohnal poslední závan chladného
          zimního vzduchu, veřeje se zabouchly a při jejich hlasitém prásk se k holčičce otočily poslední oči, které ji
          dosud nesledovaly. Ve všech pohledech se zračil údiv, co tu někdo jako ona pohledává.
          Dívka se vyškrabala na stoličku a jen stěží viděla přes okraj nálevního pultu. Marcin si povšiml jejích zářivě
          rudých vlasů, otrhané hračky v náručí, prodřeného vaku na zádech a omšelých šatů s krátkým rukávem, naprosto
          nevhodných do tohoto mrazivého ročního období.
          „Čím posloužím?“ zeptal se.
          Holčička se na stoličce postavila, pleskla hračkou o pult a zkoumavě se zadívala na řady lahví na policích.
          Marcin si všiml, že to je látkový medvídek, kdysi vyrobený s nemalým umem a od té doby jistě zahrnovaný
          nemenší láskou. Švy na končetinách měl za ty roky používání celé vytahané. A kdesi v průběhu života přišel o
          jedno své knoflíkové oko.
          „Mohla bych dostat sklenici mléka, prosím?“
          Marcin pozvedl obočí, ale nic neřekl. Došel ke vzdáleném konci pultu pro kameninový džbán.
          „Je dost pozdě, být venku jen takhle sama, ne?“ zaduněl hluboký hlas.
          Marcin si povzdechl. Jedny potíže vždycky přitahovaly další. Sundal džbán z police a pohlédl podél baru. Nad
          dívenkou se nakláněl jakýsi veliký chlap a prohlížel si ji svým jediným zdravým okem. Jak tak před ním seděla,
          vypadala jako oblázek u úpatí hory. Hory svalů, pokryté pavučinou jizev. Smyčky provazů, řetězy a háky, jež se
          mu houpaly na opasku, a mohutný meč pověšený na zádech každému hlasitě oznamovaly, že to je lovec odměn.
          Dívka k němu vzhlédla a zářivě se usmála. „Já nejsem sama. Je tady se mnou Tibbers. Že ano, Tibbersi?“ A na
          důkaz pravdivosti svých slov pozvedla medvídka.
          Lovec odměn se hlasitě rozchechtal. „Rodiče tě určitě hledajʼ.“
          Holčička svěsila paže a uhnula pohledem. „To asi ne,“ odvětila.
          „A já bych se vsadil, že jo. A určitě nebudou skrblit na penězích, jen aby tě měli zase v pořádku doma.“
          Marcin doslova slyšel, jak v představách lovce odměn cinkaly mince, které dostane za její bezpečný návrat.
          „To těžko. Jsou mrtví.“ Holčička se posadila zpátky na stoličku a zahleděla se do knoflíkového oka svého
          medvídka.
          Lovec odměn otevíral ústa, aby něco řekl, ale v tu chvíli Marcin se slabým klepnutím položil na pult malý
          hrnek.
          „Tvoje mléko,“ řekl.
          Dívka se na něj se zářivým úsměvem otočila, její předchozí ponurost byla ta tam.
          „Děkuji, pane!“
          Posadila méďu na stůl a sáhla si do brašny na zádech. Marcin čekal a byl připraven spokojit se s libovolnou
          mincí, kterou vytáhne.
          Rozhodně nečekal naditý měšec, který před ním se zachřestěním přistál.
         
        </p>
      </div>
      <div class="col-md-6 col-sm-12">
        <p class="v h text-center p-4">
          Na pult se vykutálelo několik zlatých mincí a jedna si to namířila rovnou k okraji desky. Marcinova ruka
          reflexivně vystřelila vpřed a hbité přiklepnutí prstem ukončilo pokus o útěk. Zvolna zvedl minci z baru. Její
          hmotnost a reliéf říkaly, že jde o pravou noxijskou ražbu.
          „Jejda!“ zachichotala se holčička.
          Marcin polkl, v ústech mu náhle vyschlo. Natáhl se a doufal, že dokáže minci vrátit do dívčina váčku dřív, než
          si toho někdo všimne –
          „To je ale pořádnej měšec na takhle prťavou holku,“ zabručel až příliš nahlas lovec odměn.
          „Ten našel Tibbers,“ odvětila.
          Válečník se uchechtl. „Opravdu?“
          „Měl ho u sebe ten muž, který mě zastavil na cestě. Takový ošklivák ošklivácký to byl.“ Usrkla svého mléka a
          obrátila svou pozornost zpátky k medvídkovi.
          „To je fakt pech…“ Lovec odměn se k ní na své stoličce naklonil a jeho ruka se zvolna posouvala k měšci.
          Holčička na něj pohlédla s tváří rozzářenou v rozverném úsměvu.
          „Tibbers ho snědl.“
          Nálevna na okamžik ztichla. A pak se jí rozezněl lovcův burácivý smích.
          „Jasně, že jo,“ chechtal se. Svalnatou prackou popadl hračku za hlavu a vyškubl ji dívce z rukou. „Tahle
          děsivá příšera.“
          „Hned Tibberse pusť!“ vykřikla a natáhla se po méďovi. „Nemá rád, když s ním někdo mává za hlavu.“ To lovce
          odměn rozesmálo ještě víc.
          Marcin si strčil minci do kapsy, otočil se a odcházel, aniž by mu kdokoliv věnoval pozornost. Přál by si, aby
          mohl nějak pomoci, ale nepřežil tak dlouho díky tomu, že by se u podobných výjevů zdržoval déle, než bylo
          zdrávo.
          Její hlas ho ovšem přimrazil na místě.
          „Říkám. Hned. Tibberse. Pusť.“
          Ta slova rezonovala stěží ovládaným hněvem a přehlučela i okolní ryk. Marcin sice věděl, že to je chyba, ale
          přesto se ohlédl. Dívenka stála na nálevním pultu s pohledem upřeným na lovce odměn a v očích jí plál hněv.
          Pak nastal chaos.
          Z dívky vytryskl záblesk světla a spalující žár. Marcin rozhodil pažemi a vykřikl bolestí. Udělal pár
          vrávoravých kroků zpět a narazil do polic za sebou, až se několik lahví rozbilo o zem. Rychle se skrčil pod
          pult, proklínaje se za své zaváhání. Do sílícího burácení plamenů se ozýval křik a praskání dřeva. Vzduchem se
          náhle rozezněl jakýsi hrdelní, nepopsatelný řev, při kterém se mu rozechvěly všechny kosti v těle. Ještě stále
          napůl oslepený předchozím jasným světlem se vyplížil ze svého úkrytu směrem, kde tušil dveře do kuchyně. Křik
          kolem něj zesiloval – a pak náhle skončil s křupnutím, ze kterého se mu sevřely útroby.
          Už podruhé dnes Marcin zapomněl na své mistrovství ve vyhýbání se potížím a nakoukl do místnosti přes okraj
          baru.
          Na pozadí ohnivých plamenů se rýsovala obří nelidská postava. Tlusté provazce šlach poutaly její končetiny k
          tělu jako nějaké nitě. Marcin si teprve teď uvědomil, že hořelo přímo ono monstrum, ovšem hladové jazyky
          plamenů, které mu tančily v srsti, mu nijak neubližovaly. Ve svých mohutných spárech drželo za hlavu
          zakrvácené tělo lovce odměn, nyní bezvládné jako hadrová panenka.
          Před tou zrůdou stála dívka zahalená plameny.
          „Máš pravdu, Tibbersi,“ řekla. „Ani jemu se to tahání za hlavu nelíbilo.“
          Marcin se v hrůze rozhlédl po místnosti. Po celé nálevně začínaly hořet převrácené židle i stoly a stoupal z
          nich hustý černý kouř. Do nosu jej udeřil pach krve a škvařícího se masa. Zalkl se nevolností.
          Příšera se otočila a pohlédla na něj.
          Ze rtů mu unikl tichý vzlyk. Pohlédl do zářící propasti medvědových očí a ztěžka polkl. Nepochyboval, že tohle
          je jeho konec.
          Do praskání ohně se rozezněl zvonivý smích.
          „Nebojte se,“ řekla dívenka a vykoukla zpoza té bestie. „Vás má Tibbers rád.“
          Neschopen jediného pohybu sledoval, jak holčička prohopsala a proskotačila hořící nálevnou, to hrůzné zvíře se
          zvolna valilo za ní. Když procházelo těžkými dveřmi, vyrvalo je z pantů. Marcin s ústy dokořán zíral na dívku,
          která se k němu naposledy otočila se sladkým úsměvem na tváři.
          „Děkuji za mléko, pane.“
          Poté vyrazila do sněhem zaváté noci a hostinec za jejími zády se zhroutil jako domeček z karet.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>