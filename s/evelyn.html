<!doctype html>
<html lang="cs">

<head>
  <title>League of Legends - Evelynn</title>
  <meta name="description" content="League of Legends - Příběh postavy Evelynn">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/evelynn.jpg" alt="evelyn">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sevelyn.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">EVELYNN</h1>
  <img class="card-img-top or" src="../img/header.png" alt="header">
  <h2 class="text-center karta">NÁRUČ UTRPENÍ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          V temných zákoutích Runeterry pátrá démonka Evelynn po své další oběti. Nejprve kořist naláká na svou svůdnou
          masku lidské ženy, a jakmile daný nešťastník jejímu mámení podlehne, ukáže se Evelynn ve své pravé podobě.
          Poté smrtelníka podrobí nevýslovnému mučení a vychutnává si jeho bolest. Sama démonka to vše považuje jen za
          nevinnou zábavu. Pro zbytek Runeterry to jsou děsivé příběhy o pokřiveném chtíči a hrůznou připomínkou ceny,
          která se platí za nezřízenou touhu.
          Evelynn nebyla vždy zkušenou lovkyní. Zrodila se před celými eony jako primitivní, beztvará síla obdařená
          sotva špetkou rozumu. Tento rodící se náznak stínu přežíval staletí, aniž by vnímal své okolí a projevoval o
          cokoliv nějaký zájem. A v této podobě by i zůstal, kdyby vše nepřevrátil naruby ohromný konflikt mocných sil.
          Runové války, jak se později těmto bojům říkalo, přinesly dobu hromadného utrpení dosud nevídaného rozsahu.
          S tím, jak lidé po celé Runeterře prožívali nesmírné množství bolesti, muk a ztráty, probouzel se stín k
          životu. Nicota, kterou znal po tak dlouhou dobu, zvolna nahrazovaly šílené vibrace světa zmítaného utrpením.
          Stvoření se chvělo vzrušením.
        </p>
      </div>
      <div class="col-xs-12 col-md-6 col-lg-4">
        <p class="v h">
          Runové války nabíraly na síle a muka světa byla tak intenzivní, že je stín ani nebyl schopen všechna pozřít.
          Napájel se veškerou bolestí Runeterry a nacházel v ní nezměrné potěšení. V této lázni pocitů tvor rostl a
          postupem času se přeměnil v něco víc. Stal se z něj démon, hladový duchovní parazit, krmící se na těch
          nejzákladnějších lidských emocích.
          Když boje konečně utichly, utrpení světa odeznělo a démona se zmocnilo vzrůstající zoufalství. Jediné
          potěšení, které kdy poznal, se rodilo z bolesti jiných. Bez ní necítil zhola nic, stejně jako kdysi.
          Když svět nedokázal démonovi poskytnout strádání, které tolik potřeboval, musel si jej zajistit sám.
          Potřeboval způsobovat bolest ostatním stvořením, protože jen tak mohl opět cítit ono radostné rozechvění.
          Zpočátku představoval lov pro démona velkou výzvu. Ve své stínové podobě se sice mohl pohybovat zcela bez
          zábran, ovšem pokud se chtěl nějakého člověka dotknout, musel na sebe vzít hmotnější formu.
        </p>
      </div>
      <div class="col-xs-12 col-md-6 col-lg-4">
        <p class="v h">
          Provedl několik
          pokusů o vytvoření fyzického těla ze své stínové podstaty, jenže jeden výsledek byl hrůznější než druhý a
          pohled na něj potenciální kořist vždy vyplašil.
          Démon si uvědomil, že potřebuje tvar, který by lidskému oku lahodil a jenž by nejen přilákal oběti přímo do
          jeho spárů, ale navíc by jim nabízel příslib extáze zrozené z jejich vlastní touhy, aby byla následná bolest o
          to sladší.
          Ukrytý ve stínech začal studovat svou budoucí kořist. Upravil své tělo dle jejího vkusu, naučil se říkat to,
          co chtěla slyšet, a chodit způsobem, jejž považovala za svůdný.
          Během pouhých pár týdnů zdokonalila znovuzrozená démonka svou podobu natolik, že dokázala lapit tucty obětí
          očarovaných jejím vzhledem, aby je pak mohla vlastníma rukama umučit. Ačkoliv si plně vychutnává úžasnou
          bolest každé své kořisti, nikdy nemá dost. Lidské touhy jsou totiž slabé a nikdy nevydrží příliš dlouho. I
          bolest, již zažívají, je příliš prchavá, takže jí poskytne jen drobné střípky potěšení, které jí vystačí sotva
          do dalšího krmení.
          Touží po dni, kdy se jí podaří uvrhnout svět do všepohlcujícího chaosu, a ona se tak dočká návratu té čisté,
          bouřlivé extáze.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 evelyn p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Nejvyšší kopretina</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Evelynn se plížila rušnými ulicemi, stíny jejího těla splývaly s nocí. Oči jí v temnotě slabě jiskřily, toho
          by si ovšem všiml jen ten nejbystřejší pozorovatel. Opilci, námořníci a kurtizány halasili a korzovali po
          nedaleké hlavní třídě v blažené nevědomosti, že z míst, kam nedopadají žádné paprsky světla, je pozoruje
          démonka. Ta je naopak viděla naprosto jasně a přepečlivě je hodnotila.
          Evelynnin pohled se zastavil na muži ležícím ve strouze s lahví řepného vína zvolna vyklouzávající z prstů. Za
          normálních okolností by se někým v takovém stavu vůbec nezabývala. Nejedla už ale několik dní a byla natolik
          zoufalá, že byla ochotná vzít v potaz i jeho, byť jen na okamžik. Bylo by to tak snadné. Stačilo by ho nalákat
          do některé z četných uliček daleko od záře pouličních lamp.
          Tu myšlenku ovšem zahnala, když viděla, jak po opilcově tváři přeběhl šváb. Nebyl ve stavu, aby cokoliv cítil.
          Jeho vzrušení by bylo jen slabé a matné, postrádalo by onu nutkavou touhu, kterou tak ráda vídávala ve svých
          obětech, než se do nich pustila. Možná by mu musela utrhnout celou paži, aby z něj vůbec dostala nějaký
          výkřik.
          A to byl ten problém. Po bezpočtu chodů už Evelynn dopodrobna znala svou vytříbenou chuť. Dávala přednost
          tomu... ne, ona potřebovala, aby její oběti cítily každičké bodnutí, každé kousnutí, každý kousek masa, který
          jim strhla svými pařáty z těla. A člověk ve stavu jako on by byl nudný a neuspokojující, zcela nehodný jejího
          času.
          Odvrátila se od opilce a pokračovala po bahnité promenádě kolem oken zaplivané hospody osvětlené svíčkami.
          Její dveře právě s říhnutím rozrazila jakási tlustá ženština a s okousaným krocaním stehnem v ruce se
          vypotácela do noci. Evelynn se na chvíli zamyslela nad tím, jak by ji mohla nalákat do své náruče a poté do
          onoho nevýslovného pekla, jež by následovalo.
          Démonka sledovala, jak její vyhlédnutá oběť hltá zbývající maso, aniž by vnímala jeho chuť. Hluboko v jejím
          nitru spatřila cosi, jakousi melancholii, která by vše pokazila.
          Evelynn měla raději bolest, kterou způsobila ona sama.
          Pokračovala v cestě a klouzala skrz stíny města. Minula další dva opilce, obešla žebráka škemrajícího o
          almužnu a protáhla se mezi hádající se dvojicí. Žádný z nich ji nezaujal, ani co by se za nehet vešlo.
          Ubližovat jim by bylo jako utrhnout květinu, která již dávno uvadla. Ona měla ráda své kopretiny vysoké a
          zdravé, jen takové mělo smysl utrhnout.
          Zmocnilo se jí hrozné pomyšlení. Možná udělala chybu, když se rozhodla lovit na tomto bídou a špínou prolezlém
          místě. Vzrušení z poslední oběti může co nevidět vyprchat a pak by celé její nitro, kde by měly sídlit pocity,
          pohltila nekonečná prázdnota.
          A pak ho spatřila…
          Ten švihák opouštějící jeden z lepších hostinců vysloveně zářil. Byl oblečený elegantně, avšak ne příliš
          nápadně, a za broukání jakési svižné melodie kráčel ulicí s překrásnou kyticí položenou v ohbí paže.
          Dvojice šlahounů na Evelynniných zádech se zachvěla vzrušením. I z téhle dálky cítila, že je onen muž sám se
          sebou naprosto spokojený. Vystřelila za ním a dávala si moc dobrý pozor, aby svou kořist neztratila z dohledu,
          a přitom ji neupozornila na svou přítomnost.
        </p>
      </div>
      <div class="col-md-6 col-sm-12">
        <p class="v h text-center p-4">
            Šel téměř půl hodiny, než konečně zabočil na dlouhý chodníček vedoucí k vile z tesaného kamene. Na jeho konci
            vystoupal po schodech k těžkým dubovým dveřím svého domu. Evelynn zamířila svůj pohled do oken, aniž by musela
            jedinkrát mrknout, a viděla, že se jedno po druhém probouzelo teplým světlem svíček. Do místnosti vstoupila
            střízlivě nalíčená žena ve večerních šatech s vysokým límcem a přivítala muže vřelým objetím. Darovanou kytici
            přijala s hraným překvapením a vložila ji do čisté vázy hned vedle té, v níž byly květy obdržené před několika
            dny.
            Zájem démonky rostl.
            O několik okamžiků později vběhly do místnosti dvě děti sotva odrostlé plenkám, v jejichž širokých úsměvech se
            třpytily drobné zoubky, a zprudka objaly muže kolem nohou. Ačkoliv celá scéna vypadala jako ztělesnění domácí
            pohody, Evelynn dobře věděla, co najde, pokud se ponoří trochu víc do hloubky.
            Trpělivě čekala. Sledovala, jak svíčky jedna po druhé zhasínají, až se nakonec svítilo už jen v salónku. Muž v
            něm osaměl a usedl do vysokého křesla, ve kterém si chtěl vychutnat dýmku. Evelynn se vyplížila ze stínů a
            její temné, přízračné končetiny se přeměnily do hřejivé lidské podoby. Démonické šlahouny jí zmizely za zády a
            zbylo jen překrásně tvarované ženské tělo, jehož bujné křivky nemohlo žádné oko přejít bez povšimnutí.
            S jemným kolébáním boků zvolna přešla po trávníku k oknu. Už byla téměř na dosah od skla, když ji muž konečně
            spatřil. Vyskočil z křesla a dýmka mu téměř vypadla z úst. Evelynn mu jediným pokynutím prstu naznačila, aby
            za ní vyšel ven.
            Opatrně se přikradl k hlavním dveřím a váhavě je otevřel, aby mohl zjistit, co za krásku mu to stojí za oknem.
            Přešel po trávě až k ní, plný zlé předtuchy a ještě mocnějšího očekávání.
            „Kdo… kdo jsi?“ zeptal se plaše.
            „Jsem vše, co jen budeš chtít,“ ujistila ho démonka.
            Evelynn se zahleděla muži do očí, ponořila se do hlubin jeho duše a našla tam přesně to, co hledala – onen
            drobný výhonek nespokojenosti, jenž roste i v tom nejšťastnějším člověku.
            Tady to máme, pomyslela si. Vše, po čem touží, ale nemůže to mít.
            „Moje rodina…“ vydechl muž, neschopen dokončit myšlenku.
            Démonka se k němu naklonila.
            „Pšššt. To je v pořádku,“ zašeptala mu do ucha. „Vím, co chceš. A cítím i tu vinu, jež tě stravuje kvůli tomu,
            že po tom toužíš. Dostaň to ze sebe.“
            Opět se odtáhla a kochala se pohledem na to, jak bezmocně podléhá jejímu kouzlu.
            „Můžu… můžu mít tebe?“ zeptal se rudý studem za svou opovážlivost, zcela přemožen podivnou touhou zmocnit se
            jí přímo zde, na trávníku před domem.
            „Samozřejmě, hlupáčku. Proto tu přece jsem,“ přikývla démonka.
            Špičkami prstů se dotkl její tváře a jemně ji pohladil. Pevně si jeho dlaň přitiskla na svou kůži a slabě,
            svůdně se zasmála. Tento sladký, něžný, šťastný muž bude dnes patřit jí. Může jí dát tolik bolesti a ona si ji
            všechnu vezme.
            Z otevřených dveří domu se ozvaly šoupavé kroky v měkkých trepkách.
            „Je všechno v pořádku, drahý?“ zeptala se žena.
            „Všechno bude báječné, miláčku,“ odpověděla démonka za manžela, jenž nebyl schopen slova.
            Obchod byl rázem ještě sladší a vyhlídky lákavější. Na každém záhonu se našla jedna krásná kopretina, kterou
            stálo za to utrhnout, a jedno poupě, jež mohlo vykvést do krásy, zatímco vše pozorovalo.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>