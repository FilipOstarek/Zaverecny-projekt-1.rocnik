<!doctype html>
<html lang="cs">

<head>
  <title>League of Legends - Darius</title>
  <meta name="description" content="League of Legends - Příběh postavy Darius">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/darius.jpg" alt="Darius">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sdarius.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">DARIUS</h1>
  <img class="card-img-top or" src="../img/header.png" alt="header">
  <h2 class="text-center karta">PĚST NOXU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Darius a jeho bratr Draven vyrostli jako sirotci v přístavním městě Basilich. Darius měl co dělat, aby pro oba
          zajistil jakés takés živobytí, a neustále bojoval s tlupami starších sirotků i každým dalším, kdo jeho
          bratříčka ohrožoval – dokonce i s městskou stráží. Každý den strávený na ulici byl bitvou o přežití a Darius
          měl ve svých dvanácti letech tělo pokryté víc jizvami, než si mnozí vojáci vyslouží za celý život.
          Když Basilich obsadila rozpínající se noxijská říše, vítězný velitel Cyrus rozpoznal sílu ukrývající se v
          těchto odbojných bratřích a nabídl jim domov v řadách své armády. Během let se účastnili mnoha vyčerpávajících
          dobyvačných tažení z jednoho konce známého světa na druhý i potlačování bezpočtu povstání proti trůnu.
          V říši mohl významné postavení získat kdokoliv bez ohledu na svůj původ, rasu či minulost a nikdo se této
          příležitosti nechopil s větším odhodláním než Darius. Začínal od píky, zvolna však stoupal armádní hierarchií
          vzhůru. Plnění povinností pro něj vždy stálo na prvním místě a vysloužil si všeobecný respekt pro svou
          bojechtivost, disciplínu a odhodlání nestáhnout se z určené pozice byť jen o jediný krok. Na krví nasáklém
          bojišti Dalamorské pláně dokonce sťal jednoho noxijského generála poté, co onen zbabělec vydal rozkaz k
          ústupu.
        </p>
      </div>
      <div class="col-xs-12 col-md-6 col-lg-4">
        <p class="v h">
          Poté Darius hlasem plným vzdoru a se zakrvácenou sekerou nad hlavou svolal rozprášené jednotky a
          vydobyl s nimi slavné a nečekané vítězství proti mnohem početnějšímu nepříteli.
          Za odměnu byl povýšen do důstojnického sboru a jeho příběh přilákal do armády tisíce nadšených rekrutů ze
          všech koutů říše. Darius však většinu z nich odmítl a přijal pouze ty nejsilnější, nejdisciplinovanější a
          nejodhodlanější. Děsivé zkazky o jeho činech se šířily i za hranicemi Noxu, takže nebylo výjimkou, když
          nepřátelské město kapitulovalo ihned po spatření jeho zástavy.
          Po úspěšném, avšak velice náročném tažení proti nebeským pevnostem Varjuů, těchto hrdých bojovníků, kteří už
          celá desetiletí odolávali noxijským útokům, obdržel Darius od samotného císaře Borama Darkwilla titul Pěst
          Noxu. Dariovi blízcí dobře věděli, že nikdy neprahnul po slávě nebo pochlebování, jeho jedinou touhou bylo
          vidět Noxus triumfovat nad všemi nepřáteli. Z toho důvodu jej Darkwill i s jeho vojskem odeslal daleko na
          sever do Freljordu, aby konečně podrobil tamní barbarské kmeny.
        </p>
      </div>
      <div class="col-xs-12 col-md-6 col-lg-4">
        <p class="v h">
          Tažení se vleklo dlouhé roky a skončilo trpkým, mrazivým patem. Darius jen tak tak přežil všechny pokusy o
          atentát, zákeřné přepady a dokonce zajetí zrádným kmenem Spáru zimy. Nekonečná válka bez vítězů jej už
          unavovala, a tak se vrátil do Noxu s požadavkem na přeorganizování celé armády.
          Když však v čele svých ostřílených veteránů napochodoval do hlavního města, dozvěděl se, že císař byl zabit
          při převratu vedeném Jerichem Swainem. Ten měl mnoho různých spojenců, podporoval jej dokonce i Dariův vlastní
          bratr Draven.
          Darius se ocitl ve svízelné situaci. Jelikož byl oficiálně Pěstí Noxu, mnohé šlechtické rody zřejmě očekávaly,
          že Darkwilla pomstí. On však generála Swaina znal, velice si jej považoval a dokonce veřejně protestoval proti
          jeho propuštění ze služby, když před několika lety po neúspěšné invazi do Ionie upadl v nemilost. Sám navíc
          přísahal věrnost Noxu, ne žádnému konkrétnímu panovníkovi, a Swain se nebál otevřeně hovořit o své nové vizi
          pro celou říši. Darius viděl ve Swainovi vůdce, kterého byl ochoten následovat... ten však měl jiné plány.
          Na Swainův popud vznikl Trifarix – spojenectví tří jednotlivců, kteří vládli Noxu společně a každý
          představoval jeden princip síly: Vizi, Sílu a Lstivost. Darius místo v této radě ochotně přijal a zavázal se
          vytvořit nové elitní vojsko – trifarskou legii složenou z těch nejvěrnějších a nejvěhlasnějších válečníků celé
          říše – a vést noxijskou armádu v novém slavném věku dobyvačných válek.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 darius p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Cesta přes Zimní špičák</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          K večeru už měla Maja boty od sněhu celé promočené. Při každém kroku cítila, jak jí ta ledová břečka čvachtá
          od paty až k prstům, jako by jí po chodidle někdo přejížděl ostrým nožem.
          I ostatní vojáci vypadali vyčerpaně – patnáctimílový pochod dolů ze svahu po pás ve sněhu si vyžádal svou daň.
          Přesto legionáři v čele voje neklopýtali. Jejich kroky měly stále stejný pevný rytmus, který nasadili už ráno,
          a obezřetné oči ani na okamžik nespouštěli z obzoru.
          Nejspíš mají lepší boty, blesklo Maje hlavou. Trifarijci jsou tvrdí, ale nikdo nemůže být takhle drsný, pokud
          má na nohou běžnou výstroj.
          „Tak co,“ zamumlal Zalt. „Držíš se?“
          Zalt, jediný minotaurus v celém oddílu, byl vyšší, ramenatější a starší než všichni ostatní. Na širokých
          kopytech si razil cestu sněhem a zanechával za sebou širokou brázdu. Maja mu záviděla. „Přála bych si, abych
          necítila nohy,“ řekla. „Nemít nohy, nemohli by mě nutit pochodovat.“
          „Při posledním tažení proti Spáru zimy jsem viděl, jak jednomu vojákovi zmrzla noha na kost,“ prohlásil Zalt.
          „Když si nazul botu, prsty se mu zlomily a odpadly. A tak bum! Generál Darius mu ji celou useknul.“
          Maja pohlédla dolů z hory. Daleko pod sebou v zatáčce cesty zahlédla samotného Daria – Pěst Noxu, ztělesnění
          moci. Na zádech se mu leskla jeho olbřímí sekera.
          „Máš kliku, že jsi tady,“ řekl jí Zalt. „Darius zná tuhle cestu líp než kdokoliv jiný. Postavil ji během
          Darkwillova tažení. A my mu pomůžeme získat ji zpátky.“ Hněvivě mu blýsklo v oku. „Zatracený Spár zimy!“
          Po obou stranách Dariovy horské cesty se tyčily strmé útesy. Maja vzhlédla a spatřila siluety vojáků,
          stojících na jejich vrcholu. „Průzkumníci si ani na chvilku neodpočinou, co?“ zeptala se.
          „Cože?“
          Ukázala. „Průzkumníci.“
          „Jací průzkumníci?“ zeptal se Zalt.
          Pak i on zvedl zrak.
          Kletbu, která se mu vydrala z hrdla, přehlušila lavina.
          Z vrcholků útesů nad jejich hlavami se oddělily dvě opony bílé hmoty. A téměř okamžitě zaplnily celý průsmyk.
          Do noxijského voje udeřily hromady těžkého sněhu, a jak lavina sjížděla z kopce, pohlcovala jednu řadu vojáků
          za druhou. Maja se zapřela, ale stejně měla pocit, jako by do ní narazil útočící bazilišek. Pak svět vyplnilo
          děsivé valení, hrůzný okamžik beztíže… a nakonec temnota a drtivá zima.
          Křup! Někdo vytáhl Maju ze závalu. „Vstávej,“ rozkázal hlas, ve kterém zněl třeskot mečů. „Vykopej ostatní!“
          Otřepala se a začala hrabat. A pak si to uvědomila: hrabala vedle samotného generála.
          Darius našel ve sněhu okovanou nohu. „Zalte!“ vykřikla Maja. Pomohla generálovi ho vytáhnout.
          Ohlédla se na zamrzlý svah: vysoko nad nimi se válečníci Spáru zimy probírali rozházenými ostatky padlých
          noxijských vojáků. Teď už nemůžeme ustoupit, pomyslela si Maja.
          Darius počítal přeživší. „Důstojníci?“ zvolal. Ihned k němu přispěchali dva členové Trifarské legie. „Nahlaste
          ztráty. Za dalším hřebenem je řeka. Tam se opevníme.“ Darius přejel pohledem po svých otřesených vojácích a v
          očích mu plál hněv, který jen s obtížemi držel na uzdě. „Kdo nemůže jít, ať se plazí.“
          Zatímco se bledé slunce chýlilo k obzoru, bojovníci Spáru zimy pronásledovali noxijský voj dolů k řece a
          zasypávali jej šípy s ozubenými hroty. Přípravné ostřelování však disciplinovanou Trifarskou legii
          nezpomalilo. Maja se snažila s jejími členy držet krok, zmáhala ji však už únava a dech se jí lámal.
          Zamrzlá řeka byla široká a led kluzký, další postup by tedy byl pro Spár zimy nebezpečný. Noxijci čekající na
          břehu tak věděli, že útok musí přijít z nedalekého lesa. Navzdory sporadické střelbě, která vycházela ze stínů
          pod sosnami, rozkázal Darius vykopat ve sněhu dvojici příkopů rovnoběžně s břehem. Vojáci používali štíty jako
          lopaty a Maja si všimla, že se k nim přidal i on.
          „Tohle si pamatuj,“ poznamenal Zalt. „Viděla jsi Pěst Noxu kopat společně s pěchotou!“
          Všichni se poté jali zaostřovat kůly, jimiž ohradili vnější příkop. Darius se pustil do kontroly obranné
          linie, jakmile však dorazil k Zaltovi, zastavil se. „Jsi mi povědomý,“ prohlásil.
          „Bojoval jsem v prvním freljordském tažení, generále!“ Zalt kývl směrem k Maje. „Vyprávěl jsem tomuhle
          pískleti, o kolik to bylo horší!“
        </p>
      </div>
      <div class="col-md-6 col-sm-12">
        <p class="v h text-center p-4">
          Darius pohlédl na Maju. „Tohle je tvoje první akce,“ řekl.
          Maja by ráda věděla, podle čeho to poznal. „Ano, generále.“
          „Neplýtvej časem na strach,“ poradil jí. „Soustřeď se na boj s nepřáteli. Na sekání jejich hlav.“
          Maja nevěděla, co říct. „Ehm –“
          Zzzzup. Něco proťalo vzduch mezi nimi a do stěny okopu se zarazil oštěp.
          Maja se otočila k hradbě stromů. Větve se třásly, meče blýskaly a měsíční světlo se odráželo od leštěných
          kostí.
          „Připravit k boji!“ zaburácel Darius.
          Zatímco Noxijci chvátali do krytů a zpod stromů vyletěla další salva oštěpů, zahlédla Maja jednoho vojáka, jak
          vrávorá a z hrudi mu trčí tři stopy sukovitého dřeva.
          Darius se protlačil kolem Maji se Zaltem a šípy se mu odrážely od sekery pověšené na zádech. „Už brzy. Brzy
          zaútočí,“ pověděl. Oči mu plály divokým vzrušením. „A v tu chvíli udeříme!“
          Jen to dořekl, ozvalo se od stromů divoké vrčení. Z temnoty vyběhla smečka šestinohých kočičích stínů –
          cvičených divospárů. Vrhli se Noxijcům po hrdlech.
          A za nimi následoval Spár zimy.
          Ve chvíli, kdy se ze zákopu vynořila Trifarská legie a rozběhla se proti nim, tasila Maja meč. Zahlédla, jak
          Dariova sekera dopadla jako gilotina. I ona se zvedla připravena k boji – když tu se Zalt vedle ní zhroutil.
          Do ramene měl zabořený oštěp.
          „Běž,“ zalapal po dechu, ale Maja zůstala po jeho boku. Během okamžiku byli válečníci Spáru zimy u nich a
          zuřivě máchali sekerami. Zalt odrazil zdravou paží úder, který by mu rozdrtil lebku, a Maja podrazila
          útočníkovi nohy – ovšem místo aby mu zasadila smrtící úder, otočila se zpět k Zaltovi.
          Mohla ho zachránit. Musela!
          Tlačila ho směrem k řece, pryč od boje, a nakonec proklouzli na led za noxijskou linií. Jak Zalt padl na
          kolena a lapal po dechu, zmocnilo se Maji neodolatelné nutkání prchnout s ním přes řeku.
          „Nedělej to!“ poznal Zalt, na co myslí. „Noxijec nikdy neutíká!“
          Maja cítila srdce až v krku. Otevřela ústa, aby se proti Zaltovi ohradila – Já jsem Noxijec, jsem – ovšem
          nevyšlo jí z nich ani slovo.
          Pak se Zaltovy oči rozšířily a na Majino rameno dopadla těžká ruka. Ani se nemusela otáčet, aby věděla, kdo za
          ní stojí.
          „Bojuj proti nepřátelům,“ vrčel Darius.
          „Já –“
          „Nebojuješ proti nim.“ Jediným pohybem paže ji na ledě otočil. „Noxijci, kteří prchnou, zemřou.“
          Tvou rukou, věděla Maja. Touhle sekerou. S vytřeštěnýma očima sledovala, jak Darius pozvedl zbraň nad hlavu a
          jí blesklo hlavou: Je to tady – moje poprava.
          Ten okamžik však nenastal. Od hlavice sekery se odrazil déšť šípů, neškodně se rozletěl kolem nich a Darius
          sekeru opět spustil. „Noxijci neutíkají. My vyhráváme,“ vrčel jako šelma. „Za to, co nám dělají, je rozsekáme
          na kusy.“
          A Maja pocítila, jak v ní stoupá hněv – nad Spárem zimy, nad sebou, nad vlastním strachem. S třesoucími se,
          prokřehlými pažemi odstrčila Zalta stranou. Slyšela, jak s heknutím dopadl na led, ale nechala ho tam. A
          stejně tak i Darius. Společně s ním, bok po boku, se vrhla do víru noxijské ocele.
          Jejich čepele blýskaly vzduchem a Maja máchala mečem tak dlouho, dokud neměla svaly v jednom ohni a ruka ji
          nebolela od ustavičných nárazů. A s každým drtivým úderem si opakovala: Žij. Vyhraj. Rozsekej je na kusy.
          Do úsvitu zahnali Spár zimy na útěk.
          Když se Darius s Majou vrátili na břeh řeky, našli Zalta s hrudí prošpikovanou šípy. Byl mrtvý.
          Maji se zmocnila otupělost. Říkala si: Třeba v sobě našel dost sil. Třeba bojoval. Jenže prostě zemřel tam,
          kde ho nechali.
          „Snažila jsem se ho chránit,“ řekla Dariovi. „Je… byl to dobrý voják. Chtěla jsem ho chránit.“
          Darius chvíli mlčel a pak prohlásil: „To byl hloupý nápad.“
          Maja na něj překvapeně pohlédla. „Pane?“
          „Měla jsi bojovat společně s vojáky, kteří ještě měli šanci žít.“ Otočil se k Maje. Otřásla se… měl oči jako
          ze železa. „Starý Zalt byl připravený zemřít. Ale ty jsi měla být připravená bojovat.“
          „A-ano,“ vykoktala. „Já… polepším se, pane.“
          Darius pohlédl na sever, směrem k úsvitem zalitým svahům hor Zimního špičáku. Maja viděla, jak tam hoří
          táborové ohně. Mezi stromy stoupal dým.
          Spár zimy tam čekal.
          „Tak si s tím pospěš,“ prohlásil Darius.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 darius p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Zásady síly</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Jmenuji se Alyssa Roshka Gloriana val-Lokan. Téměř dvě tisíciletí byli moji předkové králi Norné tvrze.
          Mnozí vojevůdci, národy i rodící se říše se nás snažili svrhnout, stravováni žárlivostí na bohatství, které
          nám poskytovalo pohoří Železného hrotu – ovšem nikomu z nich se nepodařilo překonat naše opevnění. Rozbíjeli
          se o naše hradby jako vlny oceánu a hroty našich mečů jim přinášely zkázu.
          Všichni selhali... dokud nepřišel Noxus.
          A to byl konec králů v našem rodu.
          Kráčeli vzhůru po Schodech triumfu, ona nesla hlavu hrdě vztyčenou. Vojáci v ozdobných stejnokrojích drželi
          stráž na každém dvanáctém schodu, ona však upírala pohled neochvějně kupředu. Pro Alyssu to sice byla teprve
          první návštěva v hlavním městě, odmítala však podlehnout jeho velkoleposti; přece nebude civět kolem sebe jako
          nějaký venkovský balík. Pocházela ze šlechtického rodu z Norné tvrze a v žilách jí kolovala královská krev.
          Schodiště lemovali strážní zakutí v temné oceli. Ruda, ze které se jejich zbroj vyráběla, pocházela z hlubin
          pod její hornatou domovinou. Všechny nejlepší noxijské pancíře se rodily právě tam, ve štolách pod horami.
          Bylo tomu tak už po pět generací, od doby, co Noxus její království dobyl a učinil z něj součást své říše.
          Zatímco kráčeli vzhůru, červené praporce se zvolna vlnily ve večerním suchém větru. Horký vánek přinášel vůni
          hořícího uhlí a průmyslu. V Noxu kovárny vychládaly jen velice zřídka.
          Před nimi se tyčila Nesmrtelná bašta, temná a hrozivá.
          „Staví na odiv svoje bohatství a zkaženost, zatímco my třeme bídu s nouzí,“ prohlásil její bratr Oram, který
          kráčel vedle ní. Úkosem na něj pohlédla.
          Oram Arkhan val-Lokan. Ramenatý, silný a bezesporu zručný s mečem, zároveň však také arogantní a podle Alyssy
          též poněkud omezený. Své pohrdání však ukrývala za bezvýraznou maskou lhostejnosti. Byl starší než ona, byť
          jen o několik minut, a jen dva krůčky jej dělily od toho, aby se ujal vlády v Norné tvrzi. Alyssa dobře
          věděla, kde je její místo.
          Už letmý pohled každému pozorovateli prozradil, že jsou dvojčata. Oba byli vysocí a urostlí, měli chladné oči
          typické pro celý jejich rod a hrdé vystupování rodilých šlechticů. Své dlouhé černé vlasy nosili umně spletené
          do úzkých copánků, tváře jim pokrývalo hranaté tetování a přes zbroj měli navlečené břidlicově šedé pláště.
          Došli až na vrchol schodiště. Ozvalo se zatřepotání křídel a nízko nad hlavami jim proletěl havran.
          Alyssa sebou téměř cukla, ale udržela se. „Neměli bychom to považovat za zlé znamení, bratře?“
          Všimla si, že Oram zatnul pěsti.
          „Už příliš dlouho plníme pokladnice Noxu a ozbrojujeme jeho vojáky,“ zavrčel a ani se moc nesnažil tišit hlas,
          aby jej neslyšeli okolní strážní. „A co z toho máme?“
          Žijeme, pomyslela si Alyssa, nechala si to však pro sebe.
          Před obří kovovou branou do paláce na ně čekala dvojice válečníků v plné plátové zbroji. Stáli v pozoru,
          kovovými rukavicemi svírali násady mohutných halaparten. Tři vruby na kyrysech a jejich temně rudé pláště a
          tabardy Alysse prozradily, že to nejsou žádní obyčejní strážní.
          „Legionáři,“ vydechl Oram, po jehož obvyklé chvástavosti a aroganci rázem nebylo ani stopy.
          V národu uvyklému zabíjení byla elitní trifarská legie nejobávanější a nejuznávanější jednotkou ze všech – a
          to jak u spojenců, tak i mezi nepřáteli. Říkalo se, že mnohá města či dokonce celé národy před ní raději
          poslušně poklekly, než aby se s ní musely utkat na bojišti.
          „Je to pro nás pocta,“ prohlásila Alyssa. „Pojď, bratře. Je na čase, abychom se setkali s tou takzvanou Radou
          tří tváří v tvář.“
          Tím prvním, čeho si každý po vstupu do audienčního sálu všiml, byl trůn starých noxijských císařů. Jednalo se
          o obří symbol moci vytesaný z jednoho kusu leštěného, štípaného obsidiánu, jehož okolí zdobil bezpočet
          visících praporců, sloupů s ostrými hranami a hořících svícnů rozmístěných tak, aby k němu přitahovaly zrak.
          Byl dominantou celého prostoru.
          Trůn ovšem zel prázdnotou, a to už od smrti předchozího noxijského velegenerála.
          On nezemřel, opravila se v duchu Alyssa. Popravili ho.
          Noxus neměl žádného císaře, žádného tyrana sedícího na trůnu. S tím byl konec.
          Alyssa se nechala o tomto novém způsobu vlády podrobně informovat ještě před svým odjezdem z Norné tvrze.
          „Trifarix,“ sdělil jí správný název hlavní poradce jejího otce. „Spojenectví tří lidí, z nichž každý zastupuje
          jeden ze základních principů síly – Vizi, Sílu a Lstivost. Základní myšlenkou je, že kde by osamocený jedinec
          mohl zavinit zkázu Noxu svou nekompetentností, šílenstvím nebo zlou vůlí, tam budou po ruce vždy dva další,
          kteří jej včas zastaví.“
          Alyssu tento přístup zaujal, ačkoliv jej ještě zbývalo ozkoušet v praxi.
          Sál byl rozlehlý a dostatečně velký, aby se do něj vešlo na tisíc prosebníků, teď v něm však seděly pouze tři
          osamocené postavy kolem prostého mramorového stolku u úpatí vyvýšené plošiny s trůnem.
          Zachmuření, mlčenliví válečníci z trifarské legie vedli Alyssu a jejího bratra k oné trojici, ozvěna jejich
          kroků se ostře odrážela od chladné podlahy. Skupinka o něčem zaníceně hovořila, jak se však sourozenci z Norné
          tvrze blížili, rozhovor utichl. Všichni tři seděli v jedné řadě čelem k přicházejícím vyslancům a vypadali
          jako mlčenlivá soudní porota.
          O dvou z nich už slyšela, jejich reputace je předcházela. Co se týče té třetí osoby… inu, o té nevěděl nikdo
          nic.
          Uprostřed, s bystrým pohledem nemrkajících očí, seděl Jericho Swain – věhlasný vizionář, nový velegenerál.
          Některé ze šlechtických rodů jej označovaly za uzurpátora, jelikož to byl on, kdo svrhl šíleného Borama
          Darkwilla z noxijského trůnu, nikdo však neměl dost odvahy říci mu to přímo do tváře. Jeho pohled, který toho
          nejspíš už spatřil příliš mnoho, se nejprve upřel na Orama a pak na Alyssu. Odolala pokušení zírat na jeho
          levý rukáv, zastrčený do tmavého pláště. Prý o svou paži přišel během nezdařené invaze do Ionie, kde mu jej
          usekla jakási mečem ozbrojená čarodějnice z onoho bláznivého souostroví.
          Po jeho pravici seděl Darius, legendární Pěst Noxu, vůdce elitní trifarské legie a nyní velitel všech armád
          říše. Byl dokonalým ztělesněním síly; zatímco Swain se držel nepřirozeně zpříma, Darius se v křesle pohodlně
          rozvaloval a prsty jedné ruky v okované rukavici zvolna bubnoval na jeho dřevěnou opěrku. Paže měl mohutné a
          výraz drsný.
          Třetí postava, označovaná vždy jen jako „Maska“, však byla opředena tajemstvím. Seděla nehnutě, od hlavy k
          patě zavinutá v mnoha vrstvách objemných šatů. Na tváři měla nasazenou nehybnou, upřeně hledící masku z
          jakéhosi lesklého černého materiálu, a dokonce i otvory pro oči byly zakryty tmavou síťovinou, takže nic
          nemohlo prozradit její pravou identitu. I ruce měla ukryté v rukávech z tlusté látky. Alysse se zdálo, že v
          masce zahlédla sotva znatelné ženské rysy, ale to mohlo být způsobeno též pouhým odrazem světla.
          Darius stěží postřehnutelným kývnutím brady propustil legionáře, kteří návštěvníky přivedli. Oba válečníci
          udeřili v pozdravu opancéřovanými pěstmi do svých kyrysů a ustoupili o půl tuctu kroků zpět, Alyssa a její
          bratr tak před Trifarixem osaměli.
          „Sedněte si, prosím,“ řekl Swain a ukázal na židle u protějšího konce stolu.
          „Raději bych zůstal stát, velegenerále,“ odpověděl Oram.
          „Jak si přeješ.“
          Alyssa se nemohla zbavit dojmu, že se kolem velegenerála rozpíná jakási výhrůžná, dravčí aureola… a to
          navzdory faktu, že se jednalo o mrzáka za vrcholem svých sil…
          „Oram a Alyssa val-Lokan, třetí a čtvrtý potomek guvernéra Norné tvrze,” pokračoval. „Cesta z pohoří Železného
          hrotu až sem je dlouhá. Počítám tedy, že se nejedná o společenskou návštěvu.“
          „Nesu pečeť svého otce,“ prohlásil Oram, „abych mohl mluvit jeho jménem.“
          „Tak dělej,“ zavrčel Darius jako šerovlk chystající se ke skoku. „Bez ceremonií. Tady jsi v Noxu, ne u
          nějakého šlechtického dvora.“
          Jeho hlas byl hrubý a zemitý, ne kultivovaný jako Swainův. Byl to hlas neurozeného člověka. Alyssa téměř
          cítila bratrovo opovržení.
          „Po celá desetiletí Norná tvrz věrně sloužila,“ začal Oram s důrazem na vznešenost svého vlastního přízvuku,
          čímž se možná ne zcela moudře snažil dát najevo svou nadřazenost. „Naše zlato pohání dobyvačná tažení. Naše
          železo odívá a vyzbrojuje válečné oddíly říše. Dokonce i trifarskou legii.“
          Daria nechal jeho proslov chladným. „Z rudy z Železného hrotu se kovají ty nejlepší pancíře. Nedovolil bych,
          aby Legii chránilo cokoliv jiného. Měli byste být hrdí.“
          „My jsme hrdí, můj pane,“ řekla Alyssa.
          „Nejsem ničí pán. A rozhodně ne tvůj.“
          Swain se usmál a pozvedl ruku. „Chce říct, že v Noxu se nikdo, žádný muž ani žena, nerodí jako nadřazený
          někomu jinému. O tom, jaké místo kdo zastává, nerozhoduje původ, nýbrž činy.“
          „Samozřejmě,“ zamumlala Alyssa a v duchu se za tu chybu vyplísnila.
          „Dřeme jako otroci v temnotách hlubinných dolů pod horami,“ pokračoval Oram. „A každý den se díváme, jak od
          nás plody naší práce odjíždějí ve velikých karavanách vozů, které se pak vracejí prázdné. Stěží dokážeme
          nasytit vlastní –“
          „Hm, opravdu?“ podivil se Swain s pozvednutým obočím. „Ukaž mi prosím své dlaně.“
          „Cože?“ odvětil Oram zaskočeně.
          „Ukaž nám svoje ruce,“ řekl Darius a naklonil se nad naleštěnou desku stolu, která se rozprostírala mezi nimi.
          „Ukaž nám ty ruce, které lopotí v kamení a prachu a temnotě pod tou vaší horskou pevností.“
          Oramovi naběhl na skráni pletenec svalů, jak zatnul zuby, pokyn však neuposlechl.
          Darius se uchechtl. „Tenhle za celý svůj život nepoznal, co je dřina. Ani ona. Jediné mozoly, které vy dva
          můžete mít, určitě nepocházejí z těžké práce.“
          „Nedovolím, aby se mnou takhle mluvil nějaký…“ nadechl se Oram, avšak Alyssa mu položila smířlivě ruku na
          rameno. Rozhněvaně ji setřásl, moudře se však rozhodl svou myšlenku nedokončovat. „Hory krvácejí, jsou
          vysávány dosucha,“ prohlásil odměřeným hlasem. „Tento stav je neudržitelný a neprospěje nikomu – ani nám, a
          rozhodně ne armádám Noxu. Musí dojít k nějakým ústupkům.“
          „Pověz mi, Orame Arkhan val-Lokan,“ řekl Swain, „kolik válečníků posílá Norná tvrz, aby bojovali za Noxus?
          Přibližně. Ročně.“
          „Žádného, pane. Ale je to tak pro dobro všech. Naši lidé najdou lepší využití při práci v dole a obraně
          severních hranic před nájezdy barbarů. V tom spočívá naše nevyšší cena pro Noxus.“
          Swain si povzdechl. „Ze všech provincií, městských států a národů, které se poklonily Noxu, je Norná tvrz
          jediná, jež nedodává našim armádám žádné vojáky. Vy pro Noxus nekrvácíte. Nikdy jste nekrváceli. Nezdá se ti
          to jako dostatečný ústupek?“
          „To vskutku ne,“ odpověděl úsečně Oram. „Přišli jsme na příkaz svého otce dojednat změnu požadovaných odvodů,
          v opačném případě totiž nebude mít Norná tvrz jinou možnost než přehodnotit svou přítomnost v noxijské říši.“
          V místnosti zavládlo ticho. Dokonce i Dariovy prsty ustaly v bubnování.
          Z Alyssiny tváře zmizela veškerá barva. S hrůzou se zadívala na svého bratra. To byl zvrat, do kterého nebyla
          zasvěcena, a v hlavě jí teď běžely možné dopady. Maska na ni neustále upírala své oči.
          „Rozumím,“ pronesl konečně Swain. „Domnívám se, že znám pravý důvod, proč vás sem váš otec poslal, otázkou je…
          víte to i vy?“
          Oram na Alyssu kývl. „Ukaž jim to,“ přikázal jí s očima blýskajícíma hněvem.
          Zhluboka se nadechla a vytáhla pouzdro na svitky. Třesoucími se prsty z něj odhákla víčko a vyndala věkovitý
          pergamenový list pokrytý spletitým hranatým písmem staré noxijštiny. Byla na něm jak pečeť Norné tvrze, tak i
          krvavě rudý znak Noxu. Položila jej na stůl, uhladila pohybem ruky a postavila se zpět ke svému bratrovi –
          ovšem půl kroku za něj, jak jí podle zvyku Železných hor náleželo.
          Darius nejevil o dokument žádný zájem, ovšem Swain i Maska se naklonili, aby si jej mohli prohlédnout. Alyssa
          se přistihla, že se znovu snaží získat alespoň mlhavou představu o tom, kdo se to za tou škraboškou ukrývá.
          „Když před osmdesáti sedmi roky přijala Norná tvrz noxijskou vládu,” řekl Oram, „vzdali se naši předkové své
          svrchovanosti a poklonili se před trůnem Noxu – oním trůnem, na který teď hledím a jenž zeje prázdnotou.“
          Darius se na něj zamračil. „A…?“
          „Podmínky, za kterých jsme přísahali věrnost, jsou naprosto jasné. Můžete se přesvědčit sami. Poslední muž,
          jenž na tomto trůnu seděl, zemřel před více než sedmi lety,“ odvětil Oram a mávl rukou ke stupínku. „Náš otec
          je přesvědčen, že nyní je tento kus papíru zcela bezcenný. Norná tvrz už nemá žádnou povinnost odevzdávat
          další daně, činil tak ovšem dál na důkaz dobré vůle. Nebude-li však našim požadavkům vyhověno, nezbude Norné
          tvrzi nic jiného než z říše vystoupit. Oblast Železného hrotu již nebude pod naší bezprostřední ochranou.“
          Alyssa chtěla odvrátit pohled, chtěla utéct, avšak nedokázala se hnout z místa. Jen čekala na reakci koncilu.
          „Historie vzpomíná jen na vítěze,“ varoval je Darius. „Služte Noxu a vaše památka nikdy nevybledne. Postavte
          se nám a budete rozdrceni, zapomenuti.“
          „Nornou tvrz nikdy žádná armáda nedobyla,“ prohlásil Oram. „Naši otcové otevřeli brány Noxu dobrovolně, na to
          nezapomínejte. Nebyla prolita ani kapka krve.“
          „Hraješ nebezpečnou hru, hochu.“ Darius ukázal na válečníky stojící jen několik kroků za Alyssou a Oramem. „K
          dobytí té tvé drahé Norné tvrze by stačili jen dva členové trifarské legie. Ani bych se nenamáhal je
          doprovázet.“
          Jako by oba legionáři chtěli zdůraznit jeho slova, udeřili patami svých halaparten do země. Ta rána se nesla
          ozvěnou jako úder hromu.
        </p>
      </div>
      <div class="col-md-6 col-sm-12">
        <p class="v h text-center p-4">
            Oram se jen samolibě ušklíbl, Alyssou však Dariova jistota otřásla. Nevypadal na člověka, který se vyžívá v
            planém chvástání.
            „Dost,“ řekl Swain s mávnutím ruky. „Poslechněme si, jak by měly ony ústupky vypadat.“
            Když Alyssa s Oramem konečně opustili palác, byl již stříbrný měsíc na hvězdné noční obloze dávno za zenitem.
            Zamířili k nedaleké rezidenci, která v hlavním městě sloužila jako místní centrum aktivit v Norné tvrzi.
            Alyssa byla tichá a zachmuřená, žaludek jí železnou pěstí svíral nepokoj. Zato jejího bratra naplnilo setkání
            s noxijskými vládci energií.
            „Swain na naše podmínky přistoupí! O tom nepochybuji,“ sršel nadšením. „Uvědomuje si, že Norná tvrz je pro
            říši příliš důležitá, než aby nechal otce uzavřít její brány.“
            „To je šílenství,“ zamumlala Alyssa. „Nakráčet tam a začít jim vyhrožovat? To byl tvůj plán?“
            „To byl otcův plán.“
            „Proč jsi mi o něm neřekl?“
            „A ty bys s ním souhlasila, kdybys jej znala dopředu?“
            „Samozřejmě, že ne,“ odvětila Alyssa. „Je to pošetilost. To jsme se jim mohli rovnou nabídnout na příští
            Masovace…“
            „Pokud přesvědčíme Swaina, budeme potřebovat už jen jednoho z nich, aby na naše podmínky přistoupil,“ řekl
            Oram, který její obavy zřejmě vůbec nevnímal. „Tak totiž Trifarix pracuje. Stačí, aby se na něčem shodli dva z
            nich. Tím se nikdy neocitnou v situaci, ve které by nenašli společnou řeč.“
            „Darius nebude nikdy souhlasit.“
            „Darius je arogantní pes. Poslat pouhé dva muže dobýt Nornou tvrz? Pche! Ale bojím se, že máš pravdu. A když
            odmítne on, zbývá nám už jen Maska. Naše budoucnost stojí na hlasu toho, kdo se za ní ukrývá – ať už je to
            kdokoliv.“
            „V tom případě nemůžeme dělat nic jiného než čekat na svůj osud,“ prohlásila Alyssa se stopou hořkosti v
            hlase.
            Oramovy oči nebezpečně zablýskly. „Ne tak docela.“
            Zatímco Alyssa naslouchala jeho vysvětlení, sevření kolem jejího žaludku mírně zesilovalo.
            Do úsvitu zbývalo ještě pár hodin, jak však Alyssa tiše a rychle procházela ulicemi hlavního města, bylo jí už
            nepříjemné teplo. Kráčela v čele jednotky Norné trvze, na hlavě jí seděla těsně padnoucí přilba z temné oceli
            a cítila, jak jí pod ní vlhnou vlasy potem.
            Byl jich celkem tucet, všichni se zbrojí zakrytou pláštěm a kápí. Každý nesl těžký samostříl a u pasů se jim
            houpaly meče. V tomto městě nebylo nijak nezvyklé narazit na válečné oddíly ze všech koutů říše, takže pokud
            by je někdo spatřil, jejich zbraně by neměly vyvolat žádnou pozornost. Přesto se Alyssa nemohla zbavit dojmu,
            že je někdo sleduje.
            A onen pozorovatel nějakým způsobem prohlédl, co mají za lubem.
            Uličky Noxu byly úzké a křivolaké, jejich úkolem bylo zpomalovat postup a hatit plány každého útočníka, který
            by dokázal proniknout přes vnější hradby. Domy měly ploché střechy vybavené cimbuřím jako nějaké hradní
            opevnění a vojáci zde ukrytí tak mohli snadno útočit na libovolného protivníka dole pod sebou. Alyssa k těm
            střechám opatrně zvedla zrak. Tam nahoře se mohl ukrývat kdokoliv a sledovat jejich postup. Klidně dokonce
            mohli mířit do pasti…
            Při zaslechnutí pleskání černých křídel náhle zastavila a prudce namířila samostříl k nebesům. V duchu si hned
            vyčinila za svou nervozitu a gestem vydala pokyn k další cestě.
            „Je to špatný nápad,“ řekla si už podvacáté od chvíle, co vyšli z rezidence.
            Sdělila to též svému bratrovi a snažila se mu celý plán rozmluvit, on však zůstal neoblomný. Otec si to tak
            přeje, ukončil Oram veškerou debatu. Mají se vrátit buď s novou dohodou, nebo raději vůbec. Žádná další
            možnost nebyla.
            Když teď měla Alyssa čas se nad tím vším zamyslet, nijak ji nepřekvapilo zjištění, že přesně takto to starý
            guvernér od samého počátku plánoval. Pochopitelně. Ačkoliv to celé mohlo dopadnout tak, že ji i s bratrem
            uvězní a následně popraví, on sám tím nic neriskoval. Nikdy mu k srdci příliš nepřirostli, veškerou svou
            náklonnost si schovával pro svého dědice, Alyssina nejstaršího bratra Heroka. A pokud by je zajali a Trifarix
            se je snažil držet jako rukojmí ve snaze udržet si vládu nad Nornou tvrzí, dobře věděla, jak by její otec
            odpověděl.
            Alyssa s Oramem pro něj byli postradatelní.
            Ona i její muži se ukryli ve stínech poblíž Vlčí svatyně, která přiléhala k jižním hradbám samotné Nesmrtelné
            bašty. Její bratr by měl právě být se zbytkem ozbrojenců o několik ulic východním směrem.
            Už celé týdny před příjezdem jejich delegace sledovali jimi placení špehové, kdo do paláce chodí a zase jej
            opouští. Jedna ze získaných informací byla velice zajímavá a Alyssa s bratrem se ji právě snažili využít.
            Už byli blízko. Alyssa pozvedla ruku a gardisté z Norné tvrze se shromáždili kolem ní ve stínu úzkého průchodu
            vedoucího k Vlčí svatyni. Byla to vysoká, několikapatrová věž s otevřenými boky, každé poschodí podpíraly
            pilíře z temného kamene. Uprostřed věže se do výšky téměř padesáti stop tyčila obří obsidiánová socha sedícího
            vlka.
            Čekali zde dlouho, než v dálce zahlédli dvojici krátkých záblesků světla – jiskry odlétající od čepele
            obtahované křesadlem. To bylo znamení, že se Oram nachází na svém místě a vzduch je čistý.
            „Jdeme,“ sykla Alyssa. Její skupina se jako jeden muž rozběhla ze svého krytu a pospíchala ke svatyni, přičemž
            dávali pozor na případné stráže. Na žádné nenarazili. Zdálo se, že její bratr se svými lidmi odvedl dobrou
            práci.
            Alyssa lehce vyběhla po schodech do svatyně a rychlým pohybem ruky svým válečníkům nakázala, aby se rozvinuli.
            Vešli dovnitř, překročili přes práh a obešli sochu. Ponořili se do stínů, přitiskli se ke sloupům, rozplynuli
            se v temnotě a čekali.
            Zvedla pohled. Dle starého valoranského zvyku byla smrt často znázorňovaná se svou dvojí tváří – mohla na sebe
            brát podobu Ovečky, jež přinášela pokojný skon, nebo Vlka spojovaného s násilným odchodem z tohoto světa. V
            Noxu byl onen druhý aspekt uctíván s mnohem větším zápalem a rozmanitějšími způsoby. V říši, která si nade vše
            cenila síly, nepředstavovala poklidná smrt v posteli bránu k poctám.
            Alyssa zatajila dech a snažila se uklidnit své srdce, jež jí tlouklo jako o závod. Dlaně se jí potily. Otřela
            si je o plášť.
            Čekání bylo vždy ze všeho to nejhorší.
            Rozhlédla se a zjistila, že své spolubojovníky skoro ani nevidí. Dobře. Pokud by je spatřili příliš brzy,
            veškeré přípravy by přišly nazmar. Alyssa zvedla ruce a připevnila si na přilbu závoj z jemně utkané
            kroužkoviny, aby jí visel pod očima a zakrýval její rysy.
            Na vzdálené strážní věži odtroubili čtvrtou hodinu. Alyssa se připravila. Byly-li informace od špehů správné,
            měl by se cíl přiblížit každým okamžikem…
            V tu chvíli, jako by čekala na signál, se objevila postava v těžkém hávu.
            Přicházela od samotné Nesmrtelné bašty a doprovázela ji čtveřice palácových strážných. Vzhledem k černému
            šatu, jenž ji kryl od hlavy k patě, byla osoba v čele skupinky v temnotě před příchodem svítání takřka
            neviditelná.
            Jednalo se o třetího člena Trifarixu – Masku.
            Bezejmenná postava zvolna kráčela ke svatyni a hlavu natáčela ze strany na stranu, jako by prohledávala stíny.
            Ruce měla sepjaté, ukryté v těžkých rukávech.
            Stráže se zastavily na úpatí svatyně. Maska s nimi zřejmě krátce hovořila, Alyssa však byla příliš daleko, než
            aby zaslechla jejich hlasy. Dál pak tajemná postava pokračovala sama, zřejmě se poklonit Vlkovi.
            Nejčastějšími návštěvníky chrámů smrti, kterých se v hlavním městě nacházel bezpočet, byli pochopitelně
            válečníci a zúčtovači z gladiátorských jam, obětiny však nezřídka přinášeli i mnozí úředníci, obchodníci a
            sluhové. Jak se podařilo zjistit, Maska navštěvovala tento chrám vždy ve čtvrtou hodinu každého pátého dne,
            pokaždé s ostrahou a pod ochranou tmy.
            Zatímco věrnost trifarské legie byla neochvějná, běžné palácové stráže bylo dozajista možné podplatit, aby se
            dívaly stranou.
            Ve chvíli, kdy maskovaná postava přistoupila k soše, opustila Alyssa stín, v němž byla do této chvíle ukryta.
            Podplacení strážní se jako na povel otočili na patě a odpochodovali zpátky do Nesmrtelné bašty. Alyssa
            namířila svůj samostříl na Masku a opatrně vkročila do blikajícího světla nástěnných svícnů kolem sochy.
            „Ani hnout a ani muk,“ sykla. „Tvoje stráže jsou pryč. Právě na tebe míří dvanáct kuší.“
            Postava zahalená v těžkém šatu vydala jakýsi tlumený zvuk, možná překvapením, a postoupila o krok směrem k ní.
            Něco jí na ní přišlo podivně známého, ten zvuk i onen podivný pohyb…
            „Stůj, povídám,“ řekla Alyssa. Maska znehybněla.
            Nikdo v celém Noxu zřejmě nevěděl, kdo je oním třetím členem Trifarixu – alespoň nikdo, koho se Alysse a
            Oramovi podařilo vypátrat. V tom spočívala síla lstivosti, principu nevyzpytatelnosti zastoupeném v Radě tří.
            Jenže Alyssa to měla v úmyslu změnit.
            „Jde o to, získat páku,“ tvrdil její bratr. „Zjistíme-li totožnost toho třetího, budeme to moci využít k
            vlastnímu prospěchu.“
            „Nechceme ti nijak ublížit,“ prohlásila Alyssa tak směle, jak jen dokázala. „Sejmi si tu masku a vyhneme se
            krveprolití.“
            Postava v kápi se rozhlédla, možná hledala své strážce nebo se snažila zahlédnout střelce ukryté v temnotě, o
            kterých Alyssa hovořila. Pak opět postoupila o kousek vpřed, téměř se již dotýkala Alyssiny zbraně. Ruce měla
            i nadále skryté.
            Alyssa jí namířila samostříl doprostřed hrudi. „Dál. Už. Ani. Krok.“
            Postava vydala další tlumený zvuk a důrazně kývala maskou. Alyssa zúžila oči.
            Poté zvolna vydechla, jak se jí do mysli vkradlo poznání.
            „Ach tak. Tím to je o hodně jednodušší.“
            Stiskla spoušť a šipka zasáhla zahalenou osobu do krku.
            Během okamžiku se vedle ní zjevil jeden z jejích družiníků a pobízel ji k útěku. „Pojďme,“ naléhal. „Musíme
            zmizet z města před východem slunce, než se někdo dozví, co se tu stalo.“
            „Na to už je pozdě,“ odpověděla Alyssa.
            Poklekla k postavě, která teď na zemi marně lapala po dechu. Pod tělem se jí rozlévala kaluž krve. Alyssa už
            za svůj život viděla dostatek zranění, aby věděla, že toto je smrtelné.
            Natáhla ruku a sňala masku.
            Ze země na ni třeštil zrak Oram.
            Obličej měl sinalý, oči doširoka otevřené a v ústech nacpaný roubík. Zmítal se a škubal, jak se jeho těla
            zmocňovala smrt. Rukávy se mu tím pohybem vyhrnuly a odhalily ruce pevně spoutané kusem provazu.
            S posledním výdechem se jeho pohled přesunul z Alyssy k mohutné soše Vlka, tyčící se nad nimi.
            V tu chvíli dorazili legionáři, plavnými skoky se nořili z temnoty a během okamžiku obklíčili celou svatyni.
            Slunce viselo vysoko na bezmračné obloze a skrz úzká okna posílalo šikmé paprsky světla do audienční síně.
            Alyssa opět stála před Trifarixem s hlavou vztyčenou, zápěstí jí však za zády svíraly okovy. Členové rady ji
            opatrně pozorovali. Největší strach z těch tří nyní Alysse naháněla nejspíš neviditelná tvář Masky.
            Byl to Swain, kdo nakonec prolomil ticho.
            „Budu mluvit na rovinu,“ prohlásil. „Norná tvrz má pro Noxus velkou cenu, ne však takovou, abychom ustoupili
            požadavkům a výhrůžkám jeho guvernéra. To by byla známka slabosti. Během týdne by se tu stavěl do fronty tucet
            dalších provincií se svými vlastními pochybnými nároky. Ne, to vůbec nepřipadá v úvahu. To jsi ale věděla už
            od začátku.“
            „To ano,“ přisvědčila Alyssa. „Můj bratr však očividně ne.“
            „V tom případě by se někdo nedovtipný mohl ptát… proč se taková inteligentní mladá žena jako ty zapletla do
            takového pochybného, k nezdaru předem odsouzenému plánu?“
            „Povinnost,“ odpověděla Alyssa.
            „Povinnost k říši má vždy přednost před povinností k rodině,“ prohlásil Swain.
            Možná se to Alysse jen zdálo, ale přišlo jí, že Dariův výraz při těch slovech trochu potemněl. Přesto Pěst
            Noxu neřekla jediného slova.
            „S tím beze zbytku souhlasím,“ odvětila Alyssa. „Proto když jsem si uvědomila, že se pod tou maskou ukrývá můj
            bratr, zastřelila jsem ho.“
            Swain se otočil k Masce. „Riskantní tah, dát zajatci roubík a převlek. Určitě existovaly i jiné způsoby, jak
            bychom ji bývali mohli podrobit zkoušce.“
            Pohlédl opět na Alyssu.
            „Na něco mi prosím odpověz, ostatní členy rady to bude jistě také zajímat. Proč jsi vědomě vystřelila po svém
            bratrovi a zabila ho?“
            „Můj otec nás sem poslal na smrt,“ odpověděla Alyssa, „a pak by ji využil jako záminku k tomu, aby pro Noxus
            uzavřel brány Norné tvrze.“
            „Pokračuj.“
            „Můj otec i bratři jsou hlupáci. Zaslepila je touha vládnout opět Železnému hrotu z pozice králů, jakými byli
            naši předkové. Kvůli svému prchavému rozmaru by dovedli náš lid ke zkáze.“
            Koutek Swainových úst se neznatelně zvednul v náznaku ledového úsměvu.
            „V tom případě, Alysso Roshka Gloriana val-Lokan – jaký návrh přinášíš pro změnu ty?“
            Stárnoucí guvernér val-Lokan vzhlédl k Alysse, která právě rozrazila dveře jeho pracovny. Ve tváři měl výraz
            pobouření.
            „Co se děje, děvče?“ zavrčel a povstal od stolu. „Vrátila ses bez ohlášení? Kde je Oram?“
            Za ní do místnosti vstoupili dva válečníci z trifarské legie, hroziví a impozantní ve své temné zbroji z
            Železného hrotu. Halapartny třímali v pohotovosti.
            Vedle jejího otce stál i její bratr Herok, dědic Norné tvrze. Oči měl rozšířené strachem.
            „Stráže!“ zvolal guvernér. „Zastavte je!“
            Jeho osobní stráž ovšem nehodlala zasahovat. Legii předcházel věhlas po celém Valoranu a znali ji dokonce i
            ti, kteří dosud nikdy nebojovali ani po jejím boku, ani proti ní. Společně s ní kráčela i autorita Pěsti Noxu.
            Vzepřít se jí znamenalo postavit se samotnému Trifarixu.
            Alyssa dlouze přemýšlela o Dariových slovech, o těch, nad nimiž se její bratr tak pohrdavě pousmál.
            K dobytí té tvé drahé Norné tvrze by stačili jen dva členové trifarské legie.
            Jak se nakonec ukázalo, nebylo to žádné prázdné chvástání.
            „Cos to provedla?“ zasyčel její otec a klesl zpět do svého křesla.
            „To, co bylo zapotřebí.“
            Alyssa vytáhla svinutý pergamen, čerstvě popsaný a označený symbolem Noxu – symbolem Trifarixu – a rázně jej
            položila na stůl před svého otce, až polekaně nadskočil.
            „Na příkaz velegenerála tě zbavuji úřadu,“ oznámila mu Alyssa. „Od této chvíle tu vládnu já, pro dobro říše.“
            „Ty?“ uchechtl se její otec. „Norné tvrzi nikdy nevládla žena!“
            „V tom případě možná nadešel čas to změnit. Nadešel čas, aby se někdo postaral o budoucnost našeho lidu, místo
            aby se nechal ovládat posedlostí po králích a dávno zašlé slávě.“
            Alyssa kývla, na ten pokyn pokročili vpřed otcovi vlastní strážní a chopili se ho.
            „To nemůžeš,“ vykřikl. „Jsem tvůj otec! Jsem tvůj pán!“
            „Ty nejsi žádný pán,“ řekla Alyssa. „A rozhodně ne můj.“
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>