<!doctype html>
<html lang="cs">

<head>
  <title>League of Legends - Zac</title>
  <meta name="description" content="League of Legends - Příběh postavy Zac">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/zac.jpg" alt="zac">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Szac.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ZAC</h1>
  <img class="card-img-top or" src="../img/header.png" alt="header">
  <h2 class="text-center karta">TAJNÁ ZBRAŇ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Zac vznikl coby následek prosáknutí toxického materiálu z chemtechnického ložiska, který se dostal do
          izolované jeskyně hluboko pod zaunskou Jímkou. Navzdory svému skromnému původu se Zac z prvotního slizu
          vyvinul v myslící bytost, která obývá městské potrubí a občas se vynoří, aby pomohla těm, kteří si nemohou
          pomoct sami, nebo aby pomohla znovuvybudovat rozbitou zaunskou infrastrukturu.
          Na Zaca poprvé narazila skupinka zaunských dětí, když házely žabky přes olejové jezírko a pár kamínků se jim
          vrátilo nazpátek. „Návratné jezírko“ se mezi obyvateli zaunské Jímky proslavilo a nakonec přitáhlo pozornost
          podivné tajné skupiny chemtechnických alchymistů. Přes protesty místních obyvatel alchymisté obsah jezírka
          odsáli do kádí a odvezli si tuto látku zpět do svých laboratoří, aby na ní prováděli pokusy.
          Prostřednictvím série testů navržených pro ověření negativních a pozitivních zpevňovacích technik alchymisté
          objevili, že ona srážející se hmota v jezírku má podle všeho psychotropní tendence. Zkrátka a dobře: hmota
          napodobovala všechny podněty, kterým byla vystavena. Když se k ní vědci chovali hezky, reagovala dětským
          veselím a hravostí, ale když zkoušeli její reakci na bolest a agresi, přišli alchymisté během následného
          výbuchu o řadu augmentovaných jímkařů.
          Většina alchymistů tento výsledek připisovala obyčejné reflexní reakci, ale dva vědci z jejich řad si tím
          nebyli tak jistí. Zvažovali morální hledisko experimentů, jejichž jediným cílem podle všeho bylo vytvořit
          bytost schopnou bezměrné agrese. Když tato dvojice onu záležitost prověřila hlouběji, zjistila, že celý
          projekt financuje Saito Takeda, chemobaron s nechvalně proslulou násilnickou povahou a pověstí opředenou
          krvavou válkou gangů. Bylo jasné, co to znamenalo. Takeda hodlal vyvinout bojovníka, kterého by nezastavilo
          smrtelné zranění, který by se dokázal protáhnout místy, jimiž by neprolezl žádný člověk, a který by uposlechl
          každý příkaz. Dvojice také zjistila skutečný název projektu: Zaunský Amorfní Chameleon.
          Když oba nesouhlasící alchymisté zvažovali, jaký nejlepší krok by podnikli, odhalili víc než pouhé zrcadlové

        </p>
      </div>
      <div class="col-xs-12 col-md-6 col-lg-4">
        <p class="v h">
          reakce na jakýkoliv podnět, kterému byl onen vazký gel vystaven. Všimli si chování, které se projevovalo i bez
          jakéhokoliv zjevného podnětu – chování, které nasvědčovalo schopnosti myslet. Začali onomu stvoření říkat Zac
          a zjistili, že vykazuje známky chování myslící a cítící bytosti. Své nálezy přednesli nesympatickému veliteli
          svého výzkumného týmu, ale ten jejich obavy ignoroval.
          Odmítali ale tuto záležitost pustit z hlavy, a tak se začali potají snažit odstranit násilí, které hmotě
          vštěpoval zbytek týmu. Chtěli Zaca naučit rozlišovat, co je dobré a co špatné, vystavovali ho ukázkám
          štědrosti a nesobeckosti. Jejich úsilí neslo ovoce, neboť Zac dával najevo smutek, když si jedna výzkumnice
          poranila ruku, a nesl nelibě, když jiný vědec v laboratoři zabil krysu. Nakonec už kruté experimenty, které na
          Zacovi prováděli jejich kolegové alchymisté, odmítali dále snášet.
          Jedné noci, když byla laboratoř během oslav zaunského Dne pokroku prázdná, odčerpali Zaca do odpadní nádrže na
          kolečkách a odvezli ho do vzdálené a odlehlé části Zaunu. Když se na jejich čin později přišlo, začali po nich
          pátrat pěšáci barona Takedy. Ale Zaun je velké místo, takže výzkumníci se před svými pronásledovateli dokázali
          ukrýt. Uvažovali o tom, že Zacovi dopřejí svobodu, ale Zac nechtěl, aby ho pustili, protože nyní oba
          výzkumníky považoval za svou rodinu. Pouze oni dva se k němu chovali vlídně a on se od nich chtěl naučit víc.
          Ve skutečnosti je tato jeho reakce potěšila, neboť si Zaca natolik oblíbili, že ho považovali za svého
          adoptivního syna.
          Aby se ukryli před Takedovými muži, změnili si jména i vzhled a usadili se v odlehlé části Jímky, daleko od
          nenechavých očí. Zac se naučil napodobovat jejich hlasy a rychle se naučil přetvářet svou želatinovou hmotu do
          tvarů potřebných k tomu, aby mohl vydávat zvuky. Žil se svými adoptivními rodiči mnoho let – když to bylo
          nutné, schovával se v olejnatých jezírkách nebo v puklinách v pobřežních útesech. Jeho „rodiče“ Zacovi
          vyprávěli o světě, ve kterém žil, a o tom, jak dokázal být krásný a plný zázraků. Ukázali mu východ měsíce nad
          Slunečními branami, hru duhových světel na střechách s vitrážovými skly na zaunských obchodních síních i
          živoucí krásu uspěchaného srdce jejich města. Také mu vysvětlili, jak svět dokáže být krutý a drsný, a Zac se

        </p>
      </div>
      <div class="col-xs-12 col-md-6 col-lg-4">
        <p class="v h">
          dozvěděl, že lidé jsou občas zlí a nehodní, jsou plní zášti a předsudků. Zac takové chování odmítal a pomáhal
          svým rodičům, seč mohl, když díky svým schopnostem pomáhali lidem ve svém okolí, aniž by přitom přilákali
          nechtěnou pozornost.
          Dělali, co jim síly stačily, aby léčili nemocné, opravovali rozbité stroje a snažili se, aby byly jejich
          chemtechnické dovednosti k všeobecnému užitku. Tohle byla pro Zaca zlatá léta, kdy se toulal po Zaunu skrz
          jeho téměř nekonečný systém potrubí a četnými prasklinami v jeho podloží. Přestože byl Zac myslící bytostí,
          příliš mnoho podnětů z jeho okolí dokázalo občas zahltit jeho smysly, kvůli čemuž dočasně vstřebal dominantní
          emoce kolem sebe – ať už byly kladné, či záporné. Často si nemohl pomoct a přispěchal na pomoc utlačovaným a
          utiskovaným proti násilným surovcům, což mělo za následek to, že se Zaunem začaly šířit zvěsti o jeho
          přítomnosti. Ačkoliv většina příběhů vyprávěla o tom, jak lidem pomáhá, jiné historky svalovaly na Zaca vinu
          za ničivé události – například za zničenou továrnu či za propadlou rozsedlinu v okolí Jímky.
          Tyto zvěsti se nakonec donesly až k uším Saito Takedy, který vyslal skupinku augmentovaných surovců, aby mu
          přinesli to, co považoval za svůj majetek. Jeho alchymisté se – bez úspěchu – pokoušeli replikovat proces,
          který Zaca stvořil, z kapiček, jež zůstaly v jeho kádi. Takeda chtěl toto stvoření nazpět, takže jeho
          augmentované gorily obklíčily domov Zacových rodičů a zaútočily. Vědci boj opětovali, neboť to byli
          chemtechničtí výzkumníci a měli své ezoterické obranné prostředky, ale jejich vzdor nemohl trvat věčně a
          nakonec byli oba zabiti, přestože Takeda výslovně přikázal, aby mu je přivedli živé.
          Zac zrovna zkoumal podzemní ložiska hluboko pod Zaunem, ale vycítil strádání svých rodičů a hnal se potrubím
          zpátky do města, aby je zachránil. Dorazil ale příliš pozdě, takže jim už nemohl pomoct, a když viděl jejich
          těla, popadl ho takový vztek, který předčil všechno, co baronovi muži kdy viděli. Zac zaútočil – nelítostně se
          natahoval, mlátil a drtil. Pod vlivem svého žalu a hněvu zdemoloval tucty okolních příbytků, a než bylo po
          bitvě, byli všichni augmentovaní surovci mrtví.
          Když emoce posílené bitvou ze Zacova vědomí ustoupily, přepadla ho lítost kvůli domům, které zničil, a
          zapřisáhl se, že bude pokračovat v dobrém díle, které konali jeho rodiče. Pomohl znovuvybudovat to, co zničil,
          ale jakmile byla práce hotova, zmizel do rozsáhlého zaunského potrubí.
          Nyní žije Zac sám, obývá tunely a jeskyně pod Zaunem a koupe se v emocích obyvatel města. Někdy ho obohacují,
          ale jindy ho rozesmutní, neboť do sebe nasává všechno dobré i špatné, co se ve městě nachází. Mezi zaunskými
          obyvateli se stal jakousi městskou legendou, záhadným stvořením, které se občas vynoří z prasklin ve skále či
          z úseku poškozeného potrubí. Většinou je to proto, aby pomohl lidem v nesnázích, ale když nastanou potíže a
          nálada ve městě se zachmuří, z jeho vzhledu může jít strach.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 zac p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Ochrana</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Ta zlatá hodina mezi pátým a šestým zvoněním. To je moje oblíbená část dne. Tehdy většině lidí v Továrništi
          skončí směna. Jsou k smrti unavení, ale pro dnešek už mají odpracováno. Práce je za nimi. Před nimi je domov a
          teplé jídlo. Lidé jsou tu hodní, a když své želatinové tělo protahuji puklinami ve skalách kolem Továrniště,
          je mi vždycky dobře. Cítím lásku, která vyzařuje z muže, jenž se vrací domů za svým novorozeným synem. Užívám
          si očekávání sezdaného páru, který se těší na romantickou večeři na Pomezním tržišti.
          Jejich myšlenky se vsakují do mě. Je to příjemné, jako horká koupel, ačkoliv když začne přihořívat, mám sklon
          dost řídnout. V té směsce se ale vždycky najde pár lidí, kteří tak šťastní nejsou. Život v Zaunu koneckonců
          dokáže být těžký. Někteří lidé látají svá zlomená srdce, zatímco jiní nemohou strávit pomyšlení na další směnu
          a necítí nic než spalující rozhořčení. Vstřebávám to dobré i to špatné, protože takhle jsem byl stvořen. Ty
          špatné pocity mě občas rozčílí, ale s tím nic nenadělám. Rodiče mě naučili, že je v pořádku, když se občas
          cítíte špatně. Bez toho špatného byste si totiž nemohli pořádně užít to dobré.
          Sleduji dav, dokud se lidé nezačnou rozcházet. Hlavou mi proběhne pár prodlévajících špatných pocitů, takže se
          rozhodnu udělat něco dobrého, abych je vytěsnil. Prosáknu se sítí popraskaných průduchů, které chci už nějakou
          dobu opravit, ale ještě jsem se k tomu nedostal. Cestou posbírám úlomky kovu ve svém těle, vytlačím je ze
          svého beztvarého těla kdekoliv, kde je nějaká prasklina, a pak zahřeji své vnější vrstvy, abych je přivařil na
          místě. Když jsou praskliny zadělané, z čerpacích stanic nahoře v Piltoveru se opět začne linout čistý vzduch.
          Což snad omezí počet případů plicní sněti v mnoha ulicích pod ním.
          Dno potrubí mě zavede do horních úseků na úrovni Jímky. Tady to už tak hezké není. Spousta lidí tady nemá
          skoro nic a navíc je tu řada těch, kteří by jim chtěli sebrat i to. Olejnatá jezírka, plná jedů a splašek z
          chemdílen, mi připomenou čas, který jsem strávil sám jako exemplář v laboratoři. Snažím se na tu dobu moc
          nevzpomínat, protože mě to rozčiluje. A když se rozčílím, občas něco rozbiju, i když to nemám v úmyslu. Takový
          pocit ale nemám rád, takže se protáhnu do své oblíbené pukliny ve skále – do té, která vede pod křivolakými a
          zašlými zákoutími kolem Nebeské obchodní třídy. Tady je vždycky krásně. Lidé jsou venku, prohlížejí si
          galerie, setkávají se s přáteli, zajdou na večeři anebo na vystoupení jednoho z těch hereckých spolků, které
          putují po spodním městě se svými satirickými představeními. Atmosféra je tady vlídná a přátelská; je to
          dokonalé místo, kde je možné si vychutnat vše, co může Zaun nabídnout.
          Ale jak procházím pod okolními ulicemi, popadne mě záchvat úzkosti. Mé tekuté tělo rozruší záchvěvy plné
          strachu a bolesti. Nelíbí se mi to. Přijde mi, že to sem nepatří – je to něco, co bych očekával spíš v
          hlouběji v Jímce. To je místo, kde se špatné věci dějí častěji než ty dobré. Tady by se to stávat nemělo! S
          tím, jak se do mě vsakuje víc těch špatných pocitů, mé rozčilení stoupá. Následuju je dolů a chci jim zabránit
          v tom, aby se rozšířily.
          Vytlačím své tělo ze zarezlého potrubí, které se vine pod dílnou nějakého kováře. Moje hmota vyplní prostor
          pod pokřivenou prkennou podlahou. Škvírami mřížky zasazené do podlahy prosvítají zkosené paprsky světla. Shůry
          se nesou rozhněvané hlasy. Výkřiky a zvuk plačícího muže. Přitisknu své tělo na mřížku. Má želatinová hmota se
          rozdělí, jen aby se znovu spojila na druhé straně. Tlačím rychle a tvrdě a moje podoba se opět zformuje uvnitř
          dílny.

        </p>
      </div>
      <div class="col-md-6 col-sm-12">
        <p class="v h text-center p-4">
            Majitel dílny klečí na kolenou vedle ženy, která krvácí z hluboké rány na břiše. Klečí vedle ní a jednu ruku
            má napřaženou ke čtyřem mužům, kteří stojí v troskách jeho dílny. Já takovéhle lidi znám. V Jímce je vídám
            pořád: surovci, kteří z bodrých lidí vymáhají peníze pod pohrůžkou, že jinak jim rozmlátí živobytí.
            Vnitřek dílny osvětlují chem-lucerny, z nichž jednu drží muž, který má na sobě řeznickou zástěru a na pahýlu
            své druhé ruky má nahrubo přidělaný hák na maso. Ti další tři muži jsou násilníci, vysvalení jelimánci v
            plátěných kombinézách a s tlustými zvětšujícími brýlemi. Když spatří, jak se nad nimi tyčím, oči jim úlekem
            div nevypadnou z důlků, takže vypadají ještě hloupěji. Nafouknu své tělo – mé zelenkavé končetiny jsou plné
            síly a já se snažím zformovat ústa tam, kde myslím, že by měla být.
            Vážně chci těmto mužům ublížit. Vím, že to jejich emoce jsem cítil, ale je mi to jedno. Chci jim prostě
            ublížit tak moc, jak oni ublížili těmto lidem.
            „A teď tu bude obrovský nepořádek,“ řeknu.
            Pravá ruka mi vystřelí a smete prvního surovce. Ten narazí do kovové podpěry u dveří a už nevstane. Druhý
            surovec máchne svou těžkou železnou palicí, což je v podstatě přerostlý hasák jímkaře. Zasáhne mě do břicha a
            mé poddajné tělo ji okamžitě spolkne. Sáhnu dolů a seberu ho ze země. Udeřím s ním do mřížovinových nosníků ve
            stropě. Spadne opět na zem a končetiny má ohnuté tak, že i já vím, že by to tak nemělo být. Třetí surovec se
            otočí a utíká, ale já vzpažím a natáhnu ruce k nosníkům. Vyskočím kupředu a zarazím mu své nohy do zad.
            Rozmáčknu ho o zem, zatímco jejich velitel mě čepelí svého řeznického háku sekne doprostřed zad.
            Bolí to! Ach, to je taková bolest. Kvůli bolesti mé tělo přestane držet pohromadě. Spadnu na podlahu jako
            sprška tekutého zeleného slizu. Na okamžik ztratím veškerý smysl pro prostorové vnímání a vidím a cítím svět z
            tisíce různých pohledů. Ten surovec stojí nade mnou a jeho přihlouplý výraz mu prořezává úsměv, kterému pár
            zubů chybí. Má radost, že mě zabil – dme se pýchou pramenící z toho, že zničil živou bytost.
            Jeho potěšení z této zkázy mnou koluje jako elixír nenávisti. Nechci se cítit takhle, protože takhle mě to
            neučili – ale abych mohl těmto lidem pomáhat, musím využívat hněv, který mě naplňuje. Musím ho obrátit zpět
            proti těmto mužům. Mé roztroušené kapky se opět zformují, než si on stihne uvědomit, že mě nezabil tak
            dokonale, jak si myslel. Vrhnu se z podlahy a narazím do něj, přičemž svou hustotu změním na hustotu
            burácející sbíječky. Narazíme do stěny dílny a maso a kosti pode mnou se vlivem nárazu zcela roztříští.
            Odloupnu se od zakrvácené stěny a cítím, jak ze mě vztek pomalu vyprchává. Zformuji své tělo do jakés takés
            lidské podoby, když cítím smíšené pocity, které vyzařuje pár za mnou. Muž se na mě dívá se směskou strachu a
            obav. Jeho žena se na mě usmívá, ačkoliv cítím její nesmírnou bolest. Pokleknu k ní a ona mě vezme za ruku. Je
            hebká. Okamžitě mě uklidní její vděčnost.
            Přikývnu a položím jí ruku na břicho. Začne ze mě vyzařovat teplo, když vtlačím částečku svého těla do její
            rány. Zanechám tu kousek sebe sama – kousek, který mi už nikdy nedoroste, ale vzdám se ho dobrovolně, protože
            vím, že ona díky mně přežije. Část mého těla opraví její zranění, zalátá natrženou tkáň a podnítí obnovující
            růst ve výstelce jejího břicha. Její manžel jí rukou pohladí ránu, a když vidí, že její kůže je růžová a nová,
            zalapá po dechu.
            „Děkuju ti,“ řekne ona.
            Neodpovím. Nemůžu. Když ze sebe vydám tolik síly, jsem pak vyčerpaný a řidší. Povolím svou soudržnost a odteču
            zpět mřížkou do potrubí. Víc toho pro zachování své podoby udělat nemůžu, když protékám puklinami ve skále a
            mířím na místa, o kterých vím, že budou plná dobrých emocí. Musím doplnit sílu. Musím cítit všechno to dobré,
            co Zaun může nabídnout.
            Musím cítit život.
            Musím cítit.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>