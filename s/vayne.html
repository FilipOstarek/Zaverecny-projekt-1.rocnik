<!doctype html>
<html lang="cs">

<head>
  <title>League of Legends - Vayne</title>
  <meta name="description" content="League of Legends - Příběh postavy Vayne">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/vayne.jpg" alt="vayne">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Svayne.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">VAYNE</h1>
  <img class="card-img-top or" src="../img/header.png" alt="header">
  <h2 class="text-center karta">NOČNÍ LOVKYNĚ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Shauna Vayne je smrtící a nelítostná lovkyně příšer, jejímž životním cílem je nalézt a zabít démonku, která
          vyvraždila její rodinu. Vayne, vyzbrojená svou zápěstní kuší a srdcem plným pomsty, je skutečně šťastná pouze
          tehdy, když zabíjí provozovatele temného řemesla či jejich výtvory.

          Jakožto jedináček narozený zámožnému demacijskému páru si Vayne užívala dospívání plné výsad. Většinu svého
          dětství strávila samotářskými zálibami – čtením, posloucháním hudby a vášnivým sběratelstvím různého hmyzu,
          který se vyskytoval na pozemcích jejich panství. Její rodiče zamlada procestovali celou Runeterru, ale po
          Shaunině narození se usadili v Demacii, protože jim přišlo, že Demacijci se jeden o druhého starají víc než
          kdekoliv jinde na světě.
          Krátce po Vayniných šestnáctých narozeninách se vrátila domů z pololetního banketu a spatřila něco, na co do
          smrti nezapomene.
          Nevýslovně nádherná rohatá žena stála před krví zbrocenými mrtvolami jejích rodičů.
          Vayne vykřikla bolestí a hrůzou. Než démonka zmizela, podívala se na mladou dívku a věnovala jí strašlivý,
          vilný úsměv.
          Vayne se své matce snažila odhrnout krvavé vlasy z očí, ale v mysli jí setrvával ten děsivý úsměv, který
          neustále sílil a pohlcoval ji. Když svému otci roztřesenou rukou zatlačovala oči – ústa měl stále dokořán,
          ustrnulá v posledním okamžiku děsivého zmatku –, jejími myšlenkami stále prosvítal onen démonický úsměv.
          Byl to úsměv, který bude Shauniny žíly naplňovat nenávistí po zbytek jejího života.
          Vayne se snažila vysvětlit, co se stalo, ale nikdo jí doopravdy nevěřil. Myšlenka na to, že je démonka na
          svobodě – navíc v dobře chráněném a magie se stranícím demacijském království –, byla až příliš přehnaná na
          to, aby se jí někdo zaobíral.
          Vayne se nedala oklamat. Z onoho démonického úsměvu poznala, že ona zaříkávačka udeří znovu. Ani vysoké
          demacijské hradby nezabrání temné magii v tom, aby prosakovala jejími prasklinami. Může se nenápadně
          zamaskovat nebo se skrývat ve stinných koutech, ale Vayne ví, že tam je.
          A už se nechtěla dál bát.
          Vayne měla srdce plné nenávisti a měla dost peněz na to, aby vybavila malé vojsko, ale tam, kam se chtěla
          vydat, by se ji žádné vojsko neodvážilo následovat. Musela se o temné magii dozvědět všechno: Jak ji stopovat.
          Jak ji zastavit. Jak zabít ty, kteří ji provozovali.
          Potřebovala učitele.
          Rodiče jí vyprávěli příběhy o ledorozených válečnících, kteří bojovali s Ledovou čarodějnicí na severu. Po
          celá pokolení se bránili před jejími nepoznatelnými silami a temnými poskoky. Vayne věděla, že svého učitele
          najde právě tam. Utekla svým ustanoveným opatrovníkům a zamluvila si jízdu na příští lodi, která se plavila do
          Freljordu.

        </p>
      </div>
      <div class="col-xs-12 col-md-6 col-lg-4">
        <p class="v h">
          Krátce po příjezdu se Vayne vydala pátrat po nějakém lovci příšer. Jednoho našla, ačkoliv ne způsobem, jakým
          zamýšlela. Když Vayne přecházela přes zamrzlou strž, padla do chytré pasti vytesané v ledu. Poté, co se
          skutálela na dno rozeklané křišťálové jámy, Vayne vzhlédla a uviděla vyhladovělého ledového trolla, kterak si
          pln očekávání pomlaskává, zatímco si prohlíží svůj úlovek.
          Z tlamy se mu vyvalil olbřímí modrý jazyk v okamžiku, kdy vzduchem zasvištělo kopí – to probodlo trollovi
          lebku a zarazilo se mu hluboko do mozku. Obr se překotil do jámy a Vayne uhnula na stranu těsně před tím, než
          ji dopad jeho těla mohl rozdrtit. U nohou se jí začala sbíhat lepkavá louže slin a krve.
          Vayninou zachránkyní byla prošedivělá žena ve středních letech jménem Freja. Ovázala Vayne rány, zatímco se
          choulily u tepla táborového ohně, který v promrzlém kaňonu sotva plápolal. Freja vyprávěla Vayne o svém
          životě, jejž strávila bojem s nohsledy Ledové čarodějnice, která jí zavraždila děti. Vayne ženu nabádala, aby
          ji vzala do učení a naučila ji stopovat temné příšery z celého světa, ale Freljorďanka o tom nechtěla ani
          slyšet. Z Vayne totiž cítila výsady a peníze, ale ani jedno člověku nepomohlo vypořádat se s ošemetnými
          situacemi nebo nabrousit čepel během dlouhého a lítého boje.
          Vayne odmítala přijmout Frejinu odpověď a vyzvala ji na souboj: pokud by Vayne vyhrála, Freja by ji přijala do
          učení. Pokud by ale prohrála, sama by se nabídla jako návnada na nohsledy Ledové čarodějnice, aby je Freja
          mohla přepadnout. Vayne neměla důvod si myslet, že by měla vyhrát – veškerý její výcvik obsáhl pouhé jedno
          odpoledne studia šermu, než ji unavilo bojovat s jednou rukou za zády –, ale odmítala se podvolit. Jakožto
          uznání Vayniny bojovnosti jí Freja vmetla do očí sníh a následně ji naučila první pravidlo boje s příšerami:
          nesnaž se bojovat spravedlivě.
          Freja ve Vayne spatřovala odhodlání, které prostě nemohla neocenit. Coby bojovnice měla dívka před sebou ještě
          dlouhou cestu, ale pokaždé, když Vayne donutila své pohmožděné tělo vstát ze špinavého sněhu a pokračovat v
          boji, spatřila Freja trochu té nelítostné bojovnice, kterou se tato dívka mohla jednou stát. Vayne, poražená
          co do schopností, ale nikoliv co se týče ducha, Freju zapřísahala ještě z jednoho důvodu: rodiny jich obou
          byly po smrti. Freja mohla strávit zbytek svých dnů stopováním ledových trollů, dokud by jí některý z nich
          nepromáčkl lebku, anebo mohla učit Vayne. Spolu by přece dokázaly zabít dvakrát tolik příšer. Spolu by mohly
          zachránit dvakrát tolik rodin před tou samou bolestí, kterou v sobě obě nesly. Freja ve Vayniných očích viděla
          tu samou ztrátu a nenávist, se kterou už roky plály ty její.
          Freja souhlasila s tím, že Vayne doprovodí zpět do Demacie.
          Spolu se pak vydaly na jih, přičemž Freje sehnaly velmi dobrý převlek, aby ošálily demacijské pohraniční
          stráže. Na Vaynině sídle pak strávily dva roky cvičením. Navzdory zástupu nápadníků, kteří se ucházeli o
  
        </p>
      </div>
      <div class="col-xs-12 col-md-6 col-lg-4">
        <p class="v h">
          Vayninu společnost, nejevila Shauna pražádný zájem o nic jiného než o cvičení s Frejou. Díky tomu se ty dvě
          neuvěřitelně sblížily.
          Freja naučila Vayne základy temné magie, vyvolávaných šelem a zlovolných kouzel. Vayne si vzala každičké slovo
          Frejina učení k srdci, ale vlastně ji vždy mírně znepokojovalo, že Freja nikdy nevysvětlila, jak se přesně
          dostala k tomu, že znala tolik podrobností o těchto zavrženíhodných praktikách.
          Kvůli bdělým vojákům a protimagickým stromům v království byly temné stvůry uvnitř demacijských hranic vzácným
          úkazem, a tak se Freja a Vayne vydávaly v noci na lov do pohraničních lesů. Vayne si vysloužila svůj první
          zářez – na jedné krvežíznivé potvoře, která lovila pocestné kupce –, když jí bylo osmnáct.
          Když byla Vayne od hlavy k patě pokrytá vnitřnostmi oné zrůdy, něco se v ní probudilo: potěšení. Krví jí
          kolotal vroucí nával pomsty a násilí a ona se v tomto pocitu vysloveně vyžívala.
          Vayne a Freja strávily několik let lovem temných stvoření a s každým zářezem rostla jejich vzájemná úcta.
          Jednoho dne si Vayne uvědomila, že Freju miluje jako svou matku, ale její pocity rodinné lásky byly tak
          provázané bolestí a poskvrněné duševním otřesem, že se jim Vayne vzpírala, jako by byly nějakou stvůrou, co se
          jí snaží ublížit.
          Vayne a Freja cestovaly Valoranem, dokud se k nim nedonesly hospodské povídačky z vysočiny, které vyprávěly o
          démonické rohaté stvůře nelíčené krásy. Podle těchto zkazek měla ona démonka napilno: dávala dohromady kult,
          který měl lákat uctívače, již by plnili každý její rozkaz. Lidé se vydávali do kopců a pak už je nikdy nikdo
          nespatřil. Proslýchalo se, že vyšší kněží měli poblíž útesů posvátné území, kde pro démonku připravovali
          obětiny. Vayne a Freja se okamžitě vydaly na lov.
          Na cestách mezi kopci pod rouškou tmy se Vayne přistihla, že její pozornost cosi rozptyluje. Poprvé od té
          doby, co se započal odvíjet jejich vztah, se o Freju bála – měla strach, že o svou matku přijde podruhé. Než
          se mohla se svými obavami svěřit, jeden z démončiných kněží vyskočil z křoví a udeřil Vayne palicí do ramene.
          Vayne byla vážně raněna. Freja na okamžik zaváhala, ale pak se jí oči zocelily jistotou, když se své
          přítelkyni omluvila a proměnila se v obřího freljordského vlka. Vayne ohromeně přihlížela, jak Freja ve své
          zvířecí podobě rychlým chňapnutím svých mocných čelistí rozervala knězi hrdlo.
          Když knězovo tělo leželo Vayne bezvládně u nohou, pojala Freja opět svou lidskou podobu, ale její oči
          prozradily vystrašené zvíře v jejím nitru. Vysvětlila jí, že se po smrti své rodiny stala šamankou a přivolala
          na sebe kletbu, aby získala moc měnit podobu a bojovat proti Ledové čarodějce. Rituál, který jí tuto moc
          propůjčoval, zahrnoval temnou magii, ale ona tuto oběť podstoupila, aby mohla chránit–
          –Vayne Frejino srdce proklála šípem, aniž by jí umožnila doříct větu. Ať už k Freje cítila jakoukoliv
          náklonost, vše se vypařilo, jakmile odhalila její pravou povahu. Když se Freja sunula k zemi, v koutku oka se
          jí objevila slza, ale Vayne si toho nevšimla – veškerá srdečnost, kterou ty dvě sdílely, zemřela s Frejou.
          Do rozbřesku zbývalo ještě několik hodin, což znamenalo, že mohla ještě několik hodin pokračovat v lovu. Vayne
          myslela jen na démonku. Byl to zářez, který si chtěla vychutnat. Stejně jako všechny další zářezy, které
          přijdou potom. Podsvětí Runeterry se jí naučí bát stejně, jako se ona kdysi bála jeho.
          Poprvé od smrti svých rodičů se Vayne usmála.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 vayne p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text karta uprostred1">Příšery</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Vayne v zápěstním šipkometu zbýval poslední šíp. Krvácela ze tří různých ran. Ta kdysi lidská stvůra, kterou lovila celou noc, ji právě srazila k zemi a chystala se jí ukousnout hlavu u krku.
          Šlo to lépe, než čekala.
          Ze chřtánu měňavce odkapával sliz, zatímco se stvůra těšila myšlenkou na svou kořist. Když Vayne prohledala temnotu svými nočními pátracími brýlemi, nenašla poblíž ani zbraně, ani úkryt. Vystopovala šelmu až na tuto otevřenou louku právě proto, aby se nemohla schovat v demacijských olšinách, ale kvůli tomuto rozhodnutí byla odkrytá i Vayne sama.
          Což jí ale vůbec nevadilo. Snadná kořist koneckonců neskýtá žádnou zábavu.
          Šelma popadla Vayne za ramena a rozevřela čelisti, aby odhalila jednu řadu ostrých zubů za druhou. Kdyby ji náhodou nezabily její čelisti, určitě by to dokázal ten smrdutý dech.
          Vayne bleskurychle zhodnotila své možnosti. Mohla by se pokusit vyhnout skusu šelmy, ale to by bylo přinejlepším krátkodobé řešení. Mohla by stvůru kopnout do šíleného množství zubů a pokusit se ji trefit svou poslední šipkou do výrazného čela, ale nemohla se spolehnout, že by si její šipka našla cíl skrz vyceněný les tesáků. Anebo by mohla zkusit něco okázalého, násilného a mírně hloupého.
          Vayne zvolila tu poslední možnost.
          Nacpala šelmě celou svou ruku do zejícího chřtánu. Jako břitva ostré zuby jí rozdíraly kůži na kloubech a paži, ale Vayne se usmívala – měla šelmu přesně tam, kde ji chtěla mít. Cítila sevření jejích čelistí, připravených skousnout a urvat jí ruku. Tu možnost jí ale nedala.
          Vayne svou ruku zkroutila a procpala svůj zápěstní šipkomet do nitra zvířecí tlamy tak hluboko, dokud stříbrný hrot její poslední šipky nesměřoval přímo na patro jejího chřtánu. Škubla zápěstím a vystřelila šipku, která zrůdě proletěla lebkou a rozťala jí mozek vedví. 
          Její skřekot ustal tak náhle, jak začal, když se její tělo bezvládně sesunulo na travnatou půdu. Vayne vylezla zpod příšery a pokusila se vymanit svou ruku z její lebky, aniž by se pořezala víc než dosud, ale zjistila, že jí pěst uvízla v hlavě nestvůry. 
          Mohla buď dál zkoušet vytáhnout ruku skrz ozubenou tlamu měňavce – a nejspíš přitom přijít o jeden či dva prsty –, anebo svou paži mohla vrazit ještě hlouběji do lebky příšery a rozlomit jí čelist jako větévku.
          Jako vždy, Vayne si zvolila tu poslední možnost.
          
          
          
          Nejtěžší nebylo tu zatracenou věc zabít. Nejtěžší bylo dotáhnout ji zpět k její nevěstě.
          Tedy spíš vdově.
          Vdova Selina byla krásná, že to ani nebylo možné popsat. Ve vlasech se jí odráželo sluneční světlo dokonce i v temnotě jejího krbem ozářeném srubu. Její krásu nikterak nenarušovaly ani šrámy na tváři, ba ani slzy, které jí stékaly po lících.
          Vayne položila mrtvolu ženě k nohám tak zlehka, jak to jen dokázala. Její tělo bylo nesmírně znetvořené a zohyzděné ranami, které si způsobila sama, i těmi, které ne; vypadala spíš jako spojení končetin a masa než jako člověk.
          „Bylo to rychlé?“ zeptala se vzlykající vdova. 
          Nebylo to rychlé. Vayne tohoto měňavce stopovala do doupěte za východní výspou Demacie. Podařilo se jí zastihnout ho uprostřed proměny: oči měl znásobené a rozšířené, ústa měla protáhlé čelisti, levá paže se proměnila v jako břitva ostré klepeto – a byl rozzuřený. 
          Vayne si ze zápěstí setřela kousek mozku, který jí tam ulpěl, když příšeře rukou prorážela lebku.
          „Ehm,“ řekla Vayne.
          „Ach, má lásko,“ řekla Selina, která padla na kolena a objala zmutované tělo. „Co jen mohlo přivodit takové neštěstí?“
          Vayne si klekla vedle páru, zatímco si žena na hruď přivinula zbytek mužových vlasů a buď si nevšímala, jak jí krev smáčí šaty, anebo jí to bylo jedno.

        </p>
      </div>
      <div class="col-md-6 col-sm-12">
        <p class="v h text-center p-4">
          „Někteří lidé se do zvířecí podoby proměňují sami. Jiní se proměňují proti své vůli,“ řekla Vayne. 
          Vzala naběhlou ruku mrtvoly a zběžně ji prozkoumala. „On patřil do té druhé skupiny.“
          Oči vdovy se rozšířily hněvem.
          „Někdo mu tohle udělal? Kdo by – proč by –“
          Vdova se v slzách zhroutila na tělo a nedokázala najít slov.
          „Theriani – měňavci – občas chtějí společníka. Jindy jsou prostě krutí: vrhnou se na někoho a kousnou ho čistě ze vzteku či zmatku. Jiní, které jsem potkala, se prostě nudili. Pro ně je to zábava,“ řekla Vayne a hladila ženu po hlavě. „Ale někteří... někteří mají prostě hlad.“
          Vdova vzhlédla a nepřestávala vzlykat.
          „Já to – já to nechápu.“
          Vayne se na vdovu soucitně usmála.
          „Chtějí někoho sežrat, ale občas jim ten někdo uteče. A ta věc, která se je pokoušela sežrat, na ně nechtěně přenese svou kletbu. Oni se pak taky promění.“
          Vdova na Vayne zírala. Zápěstní šipkomet na Vaynině paži zacinkal, když ženě odhrnovala vlasy ze slzami zalitých očí.
          „Poslední therian, kterého jsem zabila, mi řekl, že mu oběti chutnají víc, když ho milovaly. Má to něco společného se šťavnatou příchutí, která se v nich objeví, když se červenají. Ani si nedokážu představit, jak asi chutnají na líbánkách, hmm?“ zamyslela se Vayne.
          Vdova přestala naříkat. Pohled se jí zpevnil.
          „On tě miloval, víš?“ řekla Vayne. 
          Vdova se pokusila vstát, ale Vayne pevně svírala chomáč ženiných vlasů a silně za něj zatahala.
          „Muselo ho to dost překvapit, když jsi ho kousla. Lidi jsou nepředvídatelní, když mají strach. A na světě není nic děsivějšího, než když tě zradí někdo, koho miluješ.“
          Vayne cukla zápěstím a natáhla kohoutek svého zápěstního šipkometu.
          „Takže kdo proměnil tebe?“
          Žena jí nenávistně oplácela pohled a oči jí tmavly, až se zbarvily do sytě rudé.“
          „Nikdo,“ řekla hlasem, který zněl, jako by kudly skřípaly o kámen. „Já už se takhle narodila.“
          Vayne se usmála.
          „Jak jsi to poznala?“ zeptala se vdova a přesunula si ruku za záda. 
          „Kousance měl vepředu na krku, a ne vzadu. Do toho ještě nedostatek jakýchkoliv jiných zranění kdekoliv na těle. To všechno mi prozradilo, že ho napadl někdo, komu věřil. Jen do toho. Zkus to.“
          Vdova se zastavila.
          „Co jako?“
          „To klepeto, co si proměňuješ za zády. Sekni mě. Uvidíme, jestli mi stihneš useknout ruku dřív, než ti čelem proženu šipku,“ řekla Vayne.
          Vdova sklesle stáhla své klepeto zpoza zad. Hra skončila. 
          „Proč?“ zeptala se.
          „Proč co?“ odpověděla Vayne bez výrazu.
          „Proč jsi prostě nepřišla rovnou a nezabila mě? Proč celé tohle... divadlo?“
          Vayne se usmála. Byl to potutelný škleb plný nenávisti.
          „Protože jsem chtěla mít jistotu, že se nepletu. Protože jsem chtěla, abys cítila stejnou paniku a strach jako on. Ale hlavně...“
          Vayne napjala zápěstí. Šest palců dlouhá šipka z chladného stříbra provrtala s kovovým zaduněním měňavčí mozek. Vdova obrátila oči v sloup. Zhroutila se na podlahu jako pytel kamení.
          „Protože mě to baví.“
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>