<!doctype html>
<html lang="cs">

<head>
  <title>League of Legends - Quin</title>
  <meta name="description" content="League of Legends - Příběh postavy Quin">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/quinn.jpg" alt="quin">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sguin.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">Quinn</h1>
  <img class="card-img-top or" src="../img/header.png" alt="header">
  <h2 class="text-center karta">Křídla demacie</h2>
  <img class="card-img-top or" src="../img/header.png" alt="header">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Quinn je elitní demacijská rytířka-průzkumnice, která společně se svým legendárním orlem Valorem plní
          nebezpečné úkoly hluboko na nepřátelském území. Tuto dvojici váže nezničitelné pouto, jež unikátním způsobem
          posiluje jejich schopnosti, a nepřátelé tak často padnou skoleni k zemi dřív, než si uvědomí, že nebojují
          proti jednomu demacijskému hrdinovi, nýbrž dvěma.
          Dvojčata Quinn a Caleb se narodili v Údolišti, zapadlé horské osadě v severovýchodní části Demacie. Rodiče
          těmto nerozlučným sourozencům už v mládí vštípili víru ve vznešenost a posvátnost ideálů jejich domoviny. O
          ochranu malebného Údoliště, jehož obyvatele tvořili především lovci a rolníci, se starali horští průzkumníci,
          kteří dokázali vystopovat a zabít každou příšeru, jež sestoupila z vrcholků okolních velehor pátrat po
          kořisti.
          Když byla dvojčata ještě mladá, navštívil Údoliště král Jarvan III., jenž byl právě na inspekční cestě podél
          Východní zdi – hradby mezi Demacií a divokými barbarskými státy ležícími na druhé straně. Quinn, která seděla
          svému otci za krkem a měla tak výborný výhled, učaroval pohled na velkolepý průvod krále a jeho válečníků s
          jiskřícími paprsky odrážejícími se od naleštěných hrudních plátů. Quinn i Caleb byli zcela bez dechu a
          přísahali, že jednoho dne se i oni stanou demacijskými rytíři a budou bojovat po králově boku. Od té chvíle se
          jejich dětské hry točily jen kolem toho, že jsou hrdinští rytíři udatně bránící svou zemi před zákeřnými
          zrůdami, divokými Freljorďany nebo proradnými Noxijci.
          Veškerý svůj volný čas trávili v divoké přírodě kolem Údoliště. Jejich matka – jedna z nejproslulejších
          průzkumnic celé osady – je naučila stopovat zvěř v lesích, přežít v divočině a především zacházet se zbraněmi.
          V průběhu let se z Quinn a Caleba stal skvěle sehraný tým a oba se výtečně doplňovali: ona měla výjimečný
          talent na čtení stop, on dokázal přivábit kořist, ona měla jistou mušku s lukem, on dokonale ovládal lovecké
          kopí.Ovšem jeden výlet vysoko do hor severně od Údoliště skončil tragédií. Dvojčata tenkrát narazila na
          skupinu
          šlechticů z Buvelle, kteří se vypravili na lov obřího klobije – zabijácké šelmy známé pro svou tlustou kůži,
          rohy ostré jako břitvy a zuřivou povahu. Vznešeným lovcům se nepodařilo zvíře okamžitě zabít, což se jim stalo
          osudným. Zraněný tvor se na ně vrhl a několik mladších členů rodiny rozsápal. Quinn a Caleb neváhali a
          zapojili se do boje.
        </p>
      </div>
      <div class="col-xs-12 col-md-6 col-lg-4">
        <p class="v h">
          Zahnali klobije deštěm šípů, které se mu jeden po druhém zabodávaly do lebky, přesto však
          stvůra ještě stačila smrtelně zranit Caleba, který vlastním tělem zachránil život matriarchy buvellského rodu.
          Šlechtici zahrnuli Quinn svými díky a pomohli jí pohřbít bratra, načež posbírali své vlastní mrtvé a vypravili
          se domů truchlit nad jejich osudem.
          Calebova smrt Quinn téměř zničila. Snili o tom, že budou bojovat bok po boku, a když teď Quinn o svého bratra
          přišla, sen o povýšení do rytířského stavu pozbyl smyslu. V osadě plnila všechny své povinnosti, jak se na
          každou dceru Demacie sluší a patří, její srdce však bylo zlomené a radost do života, která ji dřív poháněla,
          vyhasínala jako poslední paprsky léta. Bez opory, jíž ve svém bratrovi měla, se její průzkumnické dovednosti
          zhoršovaly a začala se dopouštět chyb. Nebylo to nic, co by ji ohrožovalo na životě, ale ztrácela snadné
          stopy, její šípy míjely cíl a začala se stranit ostatních, uzavírala se do sebe.
          Quinn pravidelně navštěvovala Calebův hrob na místě, kde došlo k onomu boji s klobijem, nedokázala se přes
          svou ztrátu přenést a neustále si ji připomínala. Když od Calebovy smrti uplynul přesně rok, vrátila se na
          horskou mýtinu jako mnohokrát předtím. Ztracená ve vzpomínkách a zármutku přeslechla blížícího se klobije.
          Mezi ostrými rohy, jež korunovaly jeho lebku, stále trčely zlomené dříky šípů, které na něj s Calebem v
          předchozí bitvě vystříleli.
          Příšera vyrazila do útoku a Quinn se pustila s rozběsněným zvířetem do zoufalého boje o holý život. Vystřelila
          na něj snad tucetkrát, ale žádný z šípů nebyl dost přesný, aby našel slabé místo v jeho zrohovatělé kůži.
          Vyčerpaná bojem zavrávorala a zrůda se jediným skokem ocitla u ní. Quinn rychle uskočila stranou, ale ne dost
          rychle: jako břitva ostrý hrot rohu ji rozpáral od boku až po klíční kost. Těžce zraněná Quinn se svalila na
          zem a zvíře ji oběhlo, aby jí mohlo zasadit smrtící úder.
          Quinn se podívala tomu tvoru do očí a věděla, že nadešel okamžik její smrti. Natáhla se pro poslední šíp ve
          svém toulci, když v tu ránu vzduch rozčísl modrý záblesk. Z nebe se snesl překrásný pták s blankytnými křídly
          a zaryl své spáry do klobijovy tváře. Byl to azurový orel – vznešený dravec, jenž byl údajně inspirací pro
          okřídlený symbol Demacie a kterého všichni dávno považovali za vyhynulého. Pták s vřískotem nalétával znovu a
          znovu, vydrásával do klobijovy lebky hluboké krvavé rány a vůbec nehleděl na to, jak se mu děsivé rohy
          zabodávají do těla a trhají jeho křídla.
        </p>
      </div>
      <div class="col-xs-12 col-md-6 col-lg-4">
        <p class="v h">
          Quinn zklidnila dech a v okamžiku, kdy zrůda mohutně zařvala a vyrazila do útoku, namířila svůj poslední šíp.
          Vypustila jej s takovou silou, že lučiště prasklo. Její muška však byla přesná: šíp vletěl zvířeti do otevřené
          tlamy a hrot se mu zarazil až do mozku. Klobijovo tělo vyrylo v zemi hlubokou brázdu, bylo však po něm. Quinn
          si úlevou roztřeseně vydechla. Doplazila se k místu, kde ležel zraněný orel, a zahlédla v jeho očích hlubokou
          spřízněnost.
          Ovázala ptákovo mohutné zraněné křídlo a vrátila se do Uwendale s klobijovými rohy jako trofejí. Potlučený
          orel jí celou dobu seděl na rameni a odmítal se od ní byť jen hnout. Dala mu jméno Valor a zahrnula jej
          veškerou péčí, aby se uzdravil. Pouto, jež mezi nimi vzniklo, rozdmýchalo opět oheň v Quinnině srdci a
          obrátilo znovu její myšlenky k tomu, že bude sloužit Demacii v boji. S otcovou pomocí si z rohů klobije
          vyrobila novou zbraň – jedinečný opakovací samostříl schopný vypálit jediným stisknutím spouště hned několik
          šipek po sobě.
          S požehnáním od svých rodičů se Quinn v doprovodu Valora vypravila do hlavního města, kde se u verbířů
          demacijské armády nechala zrekrutovat jako rytířka-průzkumnice. Služba v demacijském vojsku byla obvykle
          podmíněna podstoupením dlouholetého výcviku. Quinn jej za sebou samozřejmě neměla, ale snadno splnila všechny
          zkoušky, které jí ostatní rytíři-průzkumníci přichystali.
          Velitelé výcviku však netušili, jak by mohla takto individualisticky založená lovkyně doprovázená jedinečným
          orlem zapadnout do jejich přesně definované struktury velení, a tak se chystali její žádost zamítnout. Ovšem
          než stačili svůj verdikt doručit, zasáhla paní Lestara Buvelle – ona šlechtična, jejíž život Caleb zachránil –
          a přimluvila se za Quinnino odvážné srdce a skvělé dovednosti.
          Quinn byla okamžitě přijata do řad demacijské armády, a ačkoliv si v roli rytířky-průzkumnice vedla dobře, jen
          s obtížemi zápolila s pevnou hierarchií a (z jejího pohledu) zbytečně svazujícími pravidly. Ostatní
          spolubojovníci si cenili jejích schopností, ale stále pro ně byla černou ovcí – Demacijkou, která dávala
          přednost činnostem mimo zaběhlý řád, hledala si vlastní úkoly a přicházela i odcházela, jak se jí zlíbilo.
          Nikdy nezůstávala v sevření městských hradeb příliš dlouho, raději vyrážela do divočiny a společnost ostatních
          vojáků moc nevyhledávala. Ovšem díky úspěchům, jichž dosahovala při odhalování rodících se hrozeb a
          likvidování skrývajících se nepřátel, si mohla užívat volnosti, jaká by za jiných okolností byla v demacijské
          armádě zcela nemyslitelná.
          Quinnin talent naplno vynikl, když během oslav Dne ztraceného světla nějaký noxijský zabiják zavraždil
          velitele posádky jandellského hradu. Vrahovi se podařilo uniknout batalionům rytířů, kteří se jej snažili
          polapit, ale Quinn s Valorem jej vystopovali a po noci plné smrtících pastí, protiútoků a přepadů nakonec i
          zabili. Vrátila se s jeho dýkou a vysloužila si přezdívku Křídla Demacie. Quinn zůstala v Jandelle jen tak
          dlouho, aby přijala udělenou pochvalu, a opět odešla z města do divočiny, kde se ona i Valor cítili nejlépe.
          Od té doby putuje Quinn ve službách Demacie celou zemí a odvažuje se dokonce cestovat i do Freljordu na
          dalekém severu či hluboko na území noxijské říše. Pokaždé se s Valorem vrací s informacemi, které jsou životně
          důležité pro zajištění bezpečnosti a ochrany demacijských hranic. Její metody sice nezapadají do přísně
          definovaných postupů demacijské armády, nikdo si však nedovolí zpochybňovat její neobyčejné schopnosti a
          zásluhy.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 guin p-4">
    <p class="karta uprostred1">Deník</p>
    <img class="card-img-top or" src="../img/header.png" alt="header">
    <h3 class="card-text v uprostred1">Pravidla pro přežití</h3>
  </div>
  <hr class="tz h p-2">
  <section>
    <h2 class="text-center tz karta">Úvod</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
          Quinn vyčkávala, až Noxijci na lesní mýtině rozdělají oheň a vypijí dva měchy vína. Opilí vojáci jsou totiž
          snadno předvídatelní. Chtěla je mít opilé tak, aby byli otupělí, ale zase ne bezhlaví. V divočině vás můžou
          chyby stát život a tihle muži se teď dopustili dvou velkých. Když zapálili oheň, dali jí najevo, že si
          přehnaně věří, a když začali pít, prozradili tím, že si jsou jisti, že je nikdo nesleduje.
        </p>
      </div>
    </div>
  </section>
  <section>
    <h2 class="text-center tz karta">Pravidlo číslo jedna:<br> Vždycky předpokládejte, že vás někdo sleduje.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
          Plazila se po břiše v blátě a pomocí loktů se sunula k vykotlané tlející kládě na kraji palouku. Déšť proměnil
          les v bažinu, takže si pak několik hodin z oblečení vyndávala brouky a červy.
        </p>
      </div>
    </div>
  </section>
  <section>
    <h2 class="text-center tz karta"> Pravidlo číslo dva:<br> Přežití je vždycky důležitější než důstojnost.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
          Dávala si pozor, aby se nedívala přímo do táborového ohně a neztratila tak své noční vidění, a napočítala
          přitom pět mužů – o jednoho méně, než čekala. Kde byl ten šestý? Quinn se napřímila, ale ihned se zastavila,
          když se jí vztyčily chloupky vzadu na krku jako varování shůry.
          Zpoza stromu se v temnotě pohnul stín. Válečník. Oděný ve vařené černé kůži. Pohyboval se zkušeně. Muž se
          zastavil, zkoumal temnotu a ruku ani na okamžik nespouštěl z vinutého jílce svého meče.
          Všiml si jí? Vypadalo to, že ne.
          „Hele, Vurdine,“ zavolal jeden z mužů usazených kolem ohně. „Esi chceš, aby ti zbyla kapka vína, tak sebou
          pohni. Nebo to Olmedo celý vychlastá!“
        </p>
      </div>
    </div>
  </section>
  <section>
    <h2 class="text-center tz karta"> Pravidlo číslo tři:<br> Buďte zticha.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
          Muž zaklel a Quinn se zasmála nad jeho očividným rozhořčením.
          „Ticho,“ sykl. Myslím, že tě sakra slyšeli až v Noxu.“
          „Ále dyk tady nikdo nejni, Vurdine. Demacoši maj nejspíš plný ruce práce s přezkováním a leštěním zbrojí, než
          aby se nám táhli v patách. No ták, poď si dát loka!“
          Muž si povzdechl, znaveně pokrčil rameny a otočil se k ohni. Quinn pomalu vydechla. Tenhle byl docela schopný,
          ale i on nakonec uvěřil, že jsou v divočině sami.
        </p>
      </div>
    </div>
  </section>
  <section>
    <h2 class="text-center tz karta"> Pravidlo číslo čtyři:<br> Nedovolte hlupákům, aby vás stáhli na svou úroveň.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
          Quinn se usmála a pohlédla vzhůru. Proti dešťovým mrakům spatřila modročernou šmouhu svého orlího společníka.
          Valor sklopil křídla a Quinn přikývla. Jejich schopnost rozmlouvat spolu beze slov se za ta léta zdokonalila.
          Sevřela pravou ruku v pěst, pak vztyčila tři prsty – věděla, že ji Valor ve tmě dokonale vidí a pochopí, co mu
          chce sdělit.
        </p>
      </div>
    </div>
  </section>
  <section>
    <h2 class="text-center tz karta">Pravidlo číslo pět:<br> Když je čas jednat, je třeba jednat rázně.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Quinn věděla, že by ty muže měli zneškodnit tiše a beze zmatku, ale přítomnost Noxijců takhle hluboko v
            demacijském území byla donebevolající urážkou. Chtěla, aby tito muži věděli, kdo přesně je chytil, a že
            Demacie není nějaké primitivní kmenové společenství, které se nechá rozdrtit noxijskou ctižádostí. Bylo
            rozhodnuto. Vyskočila na nohy a vešla do tábora s takovou samozřejmostí, jako by tam patřila. Postavila se na
            okraj záře ohně, kápi měla staženou a naolejovaný pršiplášť jí těsně přiléhal na tělo.
            „Dejte mi, co jste ukradli, a nikdo dnes nemusí zemřít,“ pronesla Quinn a pokývla hlavou směrem ke kožené
            brašně sepnuté demacijským symbolem okřídleného meče.
            Noxijci se vyhrabali na nohy a mrkavě si prohlíželi okraj lesa. Šmátravě sáhli po svých mečích a Quinn se div
            nerozesmála nad jejich překvapenou neschopností. Ten, který do ní málem vrazil, svůj šok skrýval dobře, ale
            trochu se uklidnil, když si uvědomil, že je sama.
            „Jsi pěkně daleko od domova, děvenko,“ řekl a pozvedl svůj meč.
            „Ne tak daleko jako ty, Vurdine.“
            Zamračil se, protože se mu nelíbilo, že ho oslovila jménem. Quinn si všimla, jak usilovně přemýšlí a snaží se
            zjistit, kolik toho ještě asi ví. Když se muži rozestoupili, aby ji obklíčili, měla plášť stále pevně
            přitažený k tělu.
            „Dejte mi tu brašnu,“ opakovala Quinn a v hlase se jí zračil náznak znuděnosti.
            „Na ni!“ vykřikl Vurdin.
            Byla to jeho poslední slova.
            Quinn si přehodila plášť přes rameno a pozvedla levou ruku. Z její opakovací kuše vyletěla šipka s černým
            dříkem a zabořila se Vurdinovi do oka. Bezhlesně klesl na zem. Druhá šipka se zarazila do hrudi muže po
            levici. Zbylí čtyři se na ni vrhli.
            Noc prořízl ostrý výkřik, když se Valor snesl střemhlav jako blesk z čistého nebe. Jeho křídla zaduněla, když
            je roztáhl a máchl s nimi v sečném oblouku. Zahnuté spáry se jednomu z Noxijců zabořily do obličeje, načež
            orel svým ostrým zobákem rozťal lebku dalšího vojáka vedví. Třetímu Noxijci se podařilo pozvednout zbraň, ale
            Valor mu zatnul spáry do ramene a srazil ho k zemi. Orel mocně sekl svým zobákem a mužovo zápolení okamžitě
            ustalo.
            Poslední Noxijec se otočil a utíkal do lesa.
        </p>
      </div>
    </div>
  </section>
  <section>
    <h2 class="text-center tz karta"> Pravidlo číslo šest: <br>Když už musíš bojovat, zabíjej rychle.</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Quinn poklekla a vystřelila ze své kuše pár šipek. Zabořily se Noxijci do zad tak silně, že mu protnuly i
            hruď. Doběhl až k prvním stromům, než se svalil na zem a zůstal ležet bez hnutí. Quinn se nehýbala.
            Naslouchala zvukům divočiny a ujišťovala se, že kolem už nejsou žádní další nepřátelé. Slyšela pouze zvuky,
            které se v nočním lese daly očekávat.
            Postavila se a Valor přiletěl k ní. Ve spárech držel brašnu s vojenskými rozkazy, kterou Noxijci ukradli.
            Pustil ji a ona ji zachytila svou volnou rukou. Jediným ladným pohybem si ji přehodila přes rameno. Valor se
            jí usadil na paži a tělo mu tepalo vzrušením z lovu. Spáry i zobák měl celé rudé od krve. Orel naklonil hlavu
            na stranu a v očích se zlatavými skvrnami se mu lesklo pobavení. Zazubila se, neboť pouto mezi ní a opeřencem
            bylo natolik silné, že věděla, na co myslí.
            „Říkala jsem si to samé,“ řekla Quinn. „Jak se ti Noxijci dostali takhle hluboko do Demacie?“
            Orel vydal pronikavý skřekot a ona souhlasně přikývla.
            „Jo, to mě taky napadlo,“ řekl Quinn. „Tak tedy na jih.“
        </p>
      </div>
    </div>
  </section>
  <section>
    <h2 class="text-center tz karta"> Pravidlo číslo sedm:</h2>
     <img class="card-img-top or" src="../img/header.png" alt="header">
    <div class="row">
      <div class="col-sm-12">
        <p class="v h text-center p-4">
            Věřte, že se na svého parťáka můžete spolehnout.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>