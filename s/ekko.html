<!doctype html>
<html lang="cs">

<head>
  <title>League of Legends - Ekko</title>
  <meta name="description" content="League of Legends - Příběh postavy Ekko">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/ekko.jpg" alt="ekko">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sekko.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">EKKO</h1>
  <img class="card-img-top or" src="../img/header.png" alt="header">
  <h2 class="text-center karta">MLADIČKÝ PÁN STŘÍPKŮ ČASU</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Zázračný mladík Ekko, jenž vyrostl v drsných ulicích Zaunu, dokáže obratným manipulováním s časem vytěžit z
          každé situace maximum. Pomocí vlastního vynálezu, takzvaného Z-pohonu, prozkoumává rozvětvující se možnosti
          reality, aby vytvořil naprosto dokonalý okamžik. Ačkoliv si nade vše cení vlastní svobody, jakmile se jeho
          přátelé ocitnou v nebezpečí, neváhá udělat cokoliv, jen aby je ochránil. Kdo Ekka nezná, tomu se zdá, že se mu
          každý z jeho zdánlivě nemožných kousků podaří hned napoprvé.
          Díky tomu, že se Ekko narodil s geniálním intelektem, sestavoval jednoduché stroje ještě dřív, než se naučil
          lézt. Jeho rodiče, Inna a Wyeth, užasli nad ukázkou jeho geniality a zapřisáhli se, že svému synovi zajistí
          dobrou budoucnost. Zaun kvůli jeho znečištění a míře zločinu nepovažovali za dobré místo pro dítě jeho
          intelektu. V továrně se lopotili přesčas a pracovali v nebezpečných podmínkách, aby svému synovi proklestili
          cestu k příležitostem, jež skýtal Piltover.
          Ale Ekko to viděl jinak.
          Všímal si, jak jeho rodiče předčasně zestárli, když se snažili vydělat si na nuzné živobytí, zatímco jejich
          ručně vyráběné zboží se prodávalo bohatým Piltoveřanům s přemrštěným ziskem — se ziskem, který se k nim však
          nikdy nedostal kvůli chamtivým dohlížitelům v Továrništi a jejich prohnaným nákupčím. Pilťáci si chodili dobře
          a levně užívat na Promenádu anebo dolů do Entresolu, kde navštěvovali kluby, ve kterých moc neplatila žádná
          pravidla. Ne, Ekko vizi svých rodičů o tom, jak si žije dobrý život v privilegovaném Městě pokroku, nesdílel.
          Ale Zaun... Tam, kde jeho rodiče neviděli nic jiného než skličující vrstvy dusivého znečištění a zločinecké
          řádění, se Ekko podíval pozorněji a objevil dynamické město, až po okraj plné energie a potenciálu. Bylo to
          semeniště ryzí inovace, tavící tyglík vzdálených kultur, přistěhovalců sjednocených společnou touhou razit si
          neprobádanou cestu k budoucnosti. Ale ani oni se nedokázali vyrovnat rodilým Zauňanům. Ne těm
          tech-augmentovaným ranařům či té ulejvácké chátře, jejichž zvrácených skutků byly piltoverské noviny plné,
          nýbrž jímkařům, chemolidem či zahradníkům, kteří se starali o kulti-venty. Právě tihle a spousta dalších
          představovali skutečné jádro města. Byli velmi šikovní, vytrvalí a přičinliví. Vybudovali prosperující
          společenství z katastrofy a vzkvétali tam, kde jiní zahynuli. Tento zaunský duch Ekkovi učaroval a přiměl ho k
          tomu, aby své stroje stavěl výhradně z harampádí, které nikdo jiný nechtěl, a testoval je pouze na sobě.
          Podobným duchem ale neoplýval jen on sám. Ekko se přátelil s ušmudlanými sirotky, všetečnými utečenci a s
          kýmkoliv, jehož hlad po vzrušení byl nakažlivý jako šeďštovice. Ekko měl několik jedinečných nadání: od
          lezectví po sochařinu, od malování po plánování. Mnozí Zauňané se vyhýbali formálnímu vzdělání a dávali
          přednost učednictví. Říkali si Ztracené děti Zaunu a nechávali se vzdělávat křivolakými uličkami, takže
          zabíjeli čas překrásným a mladistvým způsobem. Vyzývali jeden druhého k závodům až k Pomeznímu tržišti.
          Navzájem se hecovali o to, kdo vyšplhá ošidnými cestičkami z Jímky přes Entresol až k Promenádě. Byli divocí a
          svobodní a nezodpovídali se nikomu než svým vlastním rozmarům.
        </p>
      </div>
      <div class="col-xs-12 col-md-6 col-lg-4">
        <p class="v h">
          Aby se vymezili proti zločineckým gangům a ostatním chemosyčákům, on i jeho kamarádi se rozhodli, že svá těla
          ponechají vcelku. Augmentace považovali za zbytečné plýtvání peněz a opovrhovali jimi. Stejně jako tím, když
          někdo něco ukradl někomu, kdo neměl nic anebo měl ještě méně než oni. Kvůli tomu pro ně představovali Pilťáci
          z vyšších tříd a technicky vylepšení surovci lákavé cíle jejich rošťáren. Své tajné úkryty si zdobili kradeným
          zbožím a uměleckými díly, která malovali přímo na zdi. Ztracené děti Zaunu si připadaly neporazitelné.
          S tím, jak Ekko vyrůstal, byly jeho vynálezy čím dál úžasnější a složitější, takže ze šrotovišť bylo zapotřebí
          „zachraňovat“ exotičtější součástky. Ještě že měl na vnikání na cizí území tak šikovně volnomyšlenkářský
          názor. Technicky vylepšení dozorci a znepokojivě agresivní ochranka si na Ekka a jeho šibalskou bandu brzy
          dávali neustále pozor a často mládežníky pořádně prohnali, ačkoliv ti z toho měli spíš zábavu. Vždycky ho
          bavilo, jak urputně si piltoverské laboratoře a továrny chemo-baronů chránily své krámy. Ne že by ty odhozené
          kousky materiálu pro něco potřebovaly. On na druhou stranu dokázal jejich odpad důmyslně zužitkovat.
          Jednoho večera, když Ekko procházel sutiny z nedávno zbourané laboratoře, učinil úžasný nález: úlomek
          modrozeleného drahokamu, který zářil magickou energií. Rychle hledal dál a objevil další části zářivého
          klenotu. Úlomky bzučely, jako by se snažily zpívat nějakou rozbitou melodii, přičemž v blízkosti dalších
          kousků byla píseň hlasitější. Po velmi důkladném hledání našel v rumišti všechny úlomky rozlomeného krystalu,
          ačkoliv některé byly pohřbené hluboko pod tunami sutin, takže se musel protáhnout mezi kusy smradlavého smetí.
          O magitechnických krystalech slyšelo v Zaunu každé dítě. Poháněly zbraně i hrdiny. Dokázaly samy o sobě
          vyrábět energii. Magitechnické krystaly měly potenciál změnit celý svět. A on teď měl jeden rozbitý.
          Než se však mohl ze svého nálezu radovat, bylo všude kolem plno hlídačů, kteří prohledávali rozvaliny a něco v
          nich hledali. Ekko věděl, že jim jde o kousky krystalu, které měl zrovna v ruce. Málem ho dopadli.
          Po zevrubném prozkoumání si Ekko všiml, že slabé stopy energie sílí, když krystaly přiblíží k sobě — okraje
          praskaly a vydávaly ze sebe vlny, které narušovaly okolní vzduch. Když kousky od sebe zase odtáhl, kladla mu
          odpor jakási magnetická síla. Jako by si roztříštěné krystaly pamatovaly, že byly kdysi celkem. Co bylo ještě
          divnější, Ekko cítil něco nesmírně zvláštního: neodbytný pocit, toho, že si ten okamžik pamatuje, ale trošičku
          jinak.
          Jeho ruce ani nestíhaly provádět všechny ty nápady, které se mu pro ony krystaly líhly v hlavě. Během jednoho
          z méně vědeckých experimentů drahokam vybouchnul ve víru třpytivého prachu a vyvolal drobné časové narušení.
          Ekko otevřel oči a uviděl několik roztříštěných realit — i několik „ozvěn“ sama sebe, jak na sebe vzájemně
          zírají v neskrývané panice nad rozbitým časoprostorem.
          Tentokrát to opravdu přehnal.
          Po chvíli napínavé koordinace mezi Ekkem a jeho paradoxy se všechny jeho verze ovládly a opravily tu bláznivou
          díru, kterou udělal ve tkanině reality.
          Ekko nakonec spoutal časové schopnosti rozbitého krystalu do zařízení, které by mu mohlo umožnit ovládat malé
          kousky času — tedy alespoň teoreticky. Dřív, než svůj nejnovější stroj mohl otestovat, ho začali jeho kamarádi
          hecovat, aby vylezl na Starého hladovce a oslavil tak svátek, který ten den měl — Ekko si tedy hodil zařízení
          přes rameno a vzal ho s sebou.
        </p>
      </div>
      <div class="col-xs-12 col-md-6 col-lg-4">
        <p class="v h">
          Došli až ke starému orloji v srdci Starého Zaunu a začali šplhat nahoru — občas si udělali zastávku, aby
          nakreslili hanlivou karikaturu jednoho či dvou prominentních Pilťáků. Už byli skoro na vrcholu, když jedno
          záchytné místo povolilo a jeden z jeho kamarádů uklouzl a spadl z věže. Ekko zcela instinktivně, jako by to už
          dělal stokrát předtím, aktivoval zařízení s krystalem. Svět kolem něj se roztříštil a on byl vtažen zpět skrz
          vír částeček času.
          Chloupky na pažích se mu chvěly elektřinou. Mysl mu zahalila podivná malátnost. Pak spatřil svého kamaráda,
          kterak se natahuje po prkně, aby zopakoval svou brzy osudovou chybu. PRASK! Prkno pod chlapcovou vahou
          povolilo, ale Ekko se natáhl a chytil svého padajícího kamaráda za límec košile a přehodil ho na nedaleký
          ochoz. Bohužel trajektorii špatně odhadnul a svého kamaráda hodil do skřípajících ozubených kol orloje.
          Chybička.
          O několik přetočení a pár úprav kvůli větru později Ekko svému kamarádovi zachránil život. Ostatním to přišlo,
          jako že má Ekko božské reflexy. Jeho váženost okamžitě stoupla. Řekl jim o krystalu a o manipulaci s časem a
          zapřísahal je, aby nikomu nic neříkali. Místo toho však hrdinský kousek svého kamaráda bezostyšně nafukovali a
          hecovali se, aby prováděli čím dál lehkovážnější kousky, protože věděli, že budou v bezpečí. S každým pokusem
          (a mnoha omyly) bylo časové zařízení — které pojmenoval Z-pohon — čím dál stabilnější. Ekko zjistil, že mohl
          rozkrádat součástky, dorážet na urostlé chemosyčácké surovce a dokonce skvěle používat balicí hlášky tak, aby
          pokaždé udělal skvělý první dojem. Omezovalo ho jedině to, kolik toho vydrželo jeho tělo, než se dostavilo
          vyčerpání.
          Zvěsti a příběhy o Ekkově manipulaci s časem se donesly k uším jistých mocných lidí v dvojměstí. Viktor, velmi
          uznávaný (a obávaný) zaunský vědec, měl velký zájem o slyšení u tohoto vzdorovitého génia, takže vybavil pár
          svých postradatelných ranařů mocnými vylepšeními a poslal je chlapce přesvědčit, aby vstoupil do jeho služeb.
          Mezitím slavný piltoverský vynálezce Jayce chtěl mladičkého pána střípků času řádně prověřit a jeho zařízení
          rozebrat, aby mohl okopírovat jeho technologii. Jenže Ekko si své nezávislosti cení natolik, že netouží stát
          se součástí plánů někoho jiného. Pár pronásledovatelů možná Ekka zahlédlo koutkem oka, než tento zátopník s
          mimořádnou schopností přesně odhalit jejich slabinu jejich úsilí zmařil — a to často zesměšňujícím způsobem.
          Ve svých nejdivočejších snech si Ekko představuje, jak jeho domovské městečko přeroste Město pokroku a strčí
          ho do kapsy. Pozlátko Piltoveru se nechá zastínit ryzí vynalézavostí a houževnatou kuráží Zaunu, který se
          nezrodil z několika generací oplývajících všemožnými výsadami, ale z naprosté smělosti. Ekko sice zatím přesný
          plán nemá, ale má veškerý čas světa na to, aby se jeho sen stal skutečností.
          Koneckonců, když dokáže změnit minulost, jak těžké může být změnit budoucnost?
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 ekko p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Ukolébavka</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Byl to zase jeden z těch dní, co vydají za celý týden.
          Pro Ekka to platilo jak metaforicky, tak i doslovně. Co jen mohlo, to se pokazilo, a Ekkovi trvalo celou
          věčnost to dát zase do pořádku. Nejdřív si Ajuna div nezlámal vaz při šplhání na Starého hladovce. Zoufale se
          snažil být jako Ekko a pustil se do šplhání po orloji v srdci šrotiště dřív, než ho kdokoliv z jeho přátel
          mohl zastavit. Jenže mu hned při prvním trochu náročném skoku ujela noha. Ještě že Ekko aktivoval svůj
          Z-pohon. Osmnáctkrát mu tuhla krev v žilách při chlapcově křiku, se kterým se řítil vstříc smrti, než přišel
          na to, jak a kde jeho pád zastavit a zachránit mu život.
          Když pak šmejdil po skládce klanu Ferrosů, jestli tam nenajde něco užitečného pro své vynálezy, obklíčila ho
          obzvlášť agresivní tlupa strážconautů. A velkých, se spoustou vylepšení, se kterými vypadali ještě odporněji
          než obvykle. Ekka překvapila spíš jejich rychlost, než fakt, že se jej pokusili okamžitě zastřelit. Pilťákům i
          jejich nohsledům byl život šrotohrabů jako on naprosto ukradený. Naštěstí měl Z-pohon, který ho dokázal dostat
          i z takovýchto zdánlivě beznadějných situací. Po několika desítkách marných přetočení se rozhodl změnit kalibr
          a vytáhl svou nejnovější hračku: bleskostop. Měl vyvolat oslepující záblesk světla a přitáhnout k sobě vše, co
          nebylo pevně přinýtováno.
          Jenže bleskostop nefungoval. Tedy alespoň ne tak, jak měl. Explodoval. A pak to začalo být zajímavé. Na rozdíl
          od většiny Ekkových vynálezů, které vybuchovaly, tahle domodra rozžhavená magická detonace náhle zmrzla. Z
          jejího epicentra zběsile šlehaly proudy modré energie. Kousky šrapnelů rotovaly šnečím tempem po něčem, co by
          u výbuchu při normální rychlosti byly smrtící trajektorie. Dokonce i sféra oslepujícího záblesku zamrzla na
          jednom místě.
          A pak to začalo být ještě zajímavější. Exploze implodovala a na jejím místě se objevil neporušený bleskostop o
          velikosti dlaně, který přiletěl zpátky k Ekkovi a přistál mu v dlani. Byl chladný jako čerstvý vítr.
          Hustý, řekl si Ekko v duchu. Přetočil ten okamžik zpět, aby mohl zařízení hodit po strážconautech ještě
          několikrát. Z vědeckých důvodů, pochopitelně.
          Když se Ekko dostal konečně domů, jeho tělo zmáhala únava, ale mysl měl napjatou jak pružinu. Ten byt byl ryze
          spartánský – pouhých pár kusů nábytku s minimem ozdob. Ekkův pokoj tvořil vlastně jen závěsem ohraničený
          výklenek plný vyhozených knih, kousků přístrojů zachráněných ze smetiště a úkrytů pro Z-pohon a bleskostop.
          Dnešek byl jedním z těch vzácných dní, kdy se měli oba jeho rodiče vrátit domů brzy, a on jim musel něco říct.
          „Mami, tati,“ zkoušel si to nanečisto na svém odrazu, jenž mu opětoval pohled z nablýskaného sférického
          povrchu Z-pohonu. „Nebudu se hlásit do žádnýho klanu z Horního města, ani do tý nafrněný pilťácký školy.
          Zůstanu tady s váma a s kámošema. Nikdy se k Zaunu neotočím zády.“
          V těch slovech zněla jistota, jak už to tak bývá, když jste sami v prázdném pokoji a odpovědět vám mohou jen
          zdi a váš vlastní odraz. A jejich odpovědí bylo ticho.
          Zaslechl cinkot klíčů ztlumený vstupními dveřmi. V posledním okamžiku zasunul Ekko svůj Z-pohon pod stůl a
          přetáhl přes něj kus černé látky. Nechtěl, aby si rodiče dělali starosti kvůli jeho eskapádám s nestabilním
          magitechnickým zařízením pro manipulaci s časem.
          Dveře se otevřely a Ekkovi rodiče se poprvé toho večera vrátili domů. Svému vlastnímu synovi připadali jako
          nějací cizinci, ve tvářích měli vinou své práce víc stop stáří než před těmi několika týdny, co je viděl
          společně naposledy. Každý den probíhal stejně. Dobelhají se domů, dají si skromné jídlo zakoupené za svou
          nádenickou mzdu, zbytek peněz uschovají na daně a úplatky a pak usnou na židlích s bradou opřenou na hrudi,
          dokud jim Ekko nesundá boty a nepomůže jim do postelí.
        </p>
      </div>
      <div class="col-md-6 col-sm-12">
        <p class="v h text-center p-4">
            Ve vacích pod jejich očima se ukrývala taková tíha, že jim táhla hlavy dolů. Matka nesla pod paží malý balíček
            zabalený v papíru a na koncích převázaný motouzem.
            „Ahoj, ty můj malý génie.“ Ve snaze vdechnout těmto slovům život vynaložila jeho matka energii, kterou si sama
            nemohla dovolit postrádat. Avšak onen výraz plný štěstí, který se jí rozlil po tváři, když spatřila svého syna
            čekajícího u stolu, byl naprosto ryzí a upřímný.
            „Ahoj mami. Ahoj tati.“ Už to bylo dávno, co naposledy seděli u stolu všichni tři jako jedna rodina. V duchu
            se peskoval, že neřekl nic lepšího.
            Jeho otec se dmul pýchou; pak se naoko zamračil a prsty pročísl číro svého syna. Ekko si už ani nevzpomínal,
            kdy jeho otec nevypadal takhle starý, s předčasně prořídlými vlasy a hlubokými vráskami kolem očí.
            „Snad jsem ti řekl, že by ses měl nechat ostříhat,“ řekl otec. „Takhle budeš na piltoverské akademii moc
            vyčnívat. S touhle vizáží bys mohl leda tak do dřevařské manufaktury. Tam berou každého. Jenže ty nejsi jen
            tak někdo. Jak to vypadá s přihláškami?“
            To byla ta chvíle. Ekko cítil, jak se mu na jazyk derou ta slova, která si nacvičoval. Naděje v otcových očích
            jej však přinutila zaváhat.
            Okamžik ticha vyplnila Ekkova matka dřív, než tak stačil učinit on sám.
            „Máme pro tebe dárek,“ řekla a položila hnědý balíček na stůl. Přitáhli si židle a dívali se, jak se k němu
            Ekko natahuje, uvolňuje uzel na motouzu, narovnává jeho konce a pokládá si ho vedle sebe. Pak opatrně rozbalil
            voskový papír, aniž by jej jedinkrát natrhl. Uprostřed ležel malý kousek voňavého dortu s polevou z medu a
            nakládaných ořechů. Byl od Elline. Byla tou nejlepší cukrářkou v celém Zaunu, což se samozřejmě odráželo v
            cenách zboží. Ekko a jeho přátelé často kradli její dezerty boháčům, kteří si mohli dovolit tento přepych
            zaplatit bez mrknutí oka.
            Ekko bleskurychle vzhlédl, aby viděl, jak se jeho rodiče tváří. Oči jim zářily. „Tohle přece nejde,“ řekl.
            „Potřebujeme skutečnou večeři – maso, ne sladkosti.“
            „Přece bychom nemohli zapomenout na tvůj svátek,“ zasmál se pod vousy jeho otec. „Ale jak se zdá, ty ano.“
            Ekko úplně ztratil pojem o tom, co je vlastně za den. Ale i tak měl pocit, že si ten dárek nezaslouží. Zvlášť,
            když jim právě hodlal zničit naděje, které v něj vkládali. Vina mu rostla v hrdle. „Domácí nás stáhne z kůže,
            jestli se zase opozdíme s nájmem.“
            „To už nech na nás. Zasloužíš si něco hezkého,“ řekla jeho matka. „Jen se do něj pusť, jednou za rok si můžeš
            dát k večeři dort.“
            „A co budete jíst vy?“
            „Já nemám hlad,“ řekla.
            „A já se najedl v práci,“ lhal otec. „Sýr a maso z Piltoveru. Vážně bašta.“
            Sledovali, jak si Ekko uždibl malinkatý kousek dortu. Byl sladký a plný krému a drobky se mu lepily na prsty.
            Byl tak hutný, že jeho chuť zůstávala na jazyku dlouho potom, co sousto spolkl. Ekko chtěl dort rozkrojit na
            tři části, ale jeho matka nesouhlasně zavrtěla hlavou. Začala broukat veselou sváteční melodii a jemu bylo
            jasné, že si s ním nedají. Byl to dárek od jeho rodičů.
            Otec by se určitě přidal ke zpěvu také, kdyby ovšem již neusnul na židli s bradou spadlou na hruď. Ekko
            pohlédl na svou matku, jejíž hlas pomalu utichal a oči jí zavírala nezvladatelná únava.
            Ekko kdysi krátce zvažoval, že by nastoupil do dřevařské manufaktury a smířil se s tím, že za svou práci bude
            dostávat jen mizernou almužnu a z jeho umění bude mít prospěch i slávu někdo úplně jiný. Jenže by na to neměl
            žaludek. Vzpomněl si na útržky rozhovorů, věty zachycené filtrem dětských uší, šeptem pronášené sny jeho
            rodičů o vynálezech a přijetí do některého z klanů. O tom, jak jejich syn změní svět a budoucnost bude vypadat
            jinak. Ekko věděl, že k němu vzhlížejí jako k jediné naději. Jenže on miloval život v Zaunu. Kdyby udělal, co
            si přáli, kdo by se pak postaral o ně nebo o jeho přátele?
            Nedokázal se ale přinutit k tomu, aby zničil jejich sny. Ne dnes, ne o svém svátku. Možná zítra.
            Kromě toho prvního sousta se už Ekko svého dortu ani nedotkl. Místo toho natáhl svůj Z-pohon. Jeho domov se
            rozletěl v divokých vírech barevného prachu. Mumraj každodenního života zcela utichl. Okamžik se rozpadl na
            tisíce střípků a roztočil se kolem něj ve spirále světla.
            Když se úlomky budoucnosti poskládaly do podoby minulosti, přicházeli právě Ekkovi rodiče domů – toho večera
            již podruhé. A měli pak přijít ještě potřetí, počtvrté, popáté, pošesté a tak dále.
            Kdykoliv se vrátili, nezměnil Ekko na celé scéně vůbec nic; vychutnával si světlo v očích své matky, hrdý
            úsměv na rtech svého otce. Ze všech sil se vzpíral spánku, aby se mohl z těchto ukradených chvil těšit co
            nejdéle. Přesto ho však nakonec měkký matčin hlas a teplo jejich malého bytu ukolébaly.
            Opravdu to byl jeden z těch dní, co vydají za celý týden.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>