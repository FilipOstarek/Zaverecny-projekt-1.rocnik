<!doctype html>
<html lang="cs">

<head>
  <title>League of Legends - Kalista</title>
  <meta name="description" content="League of Legends - Příběh postavy Kalista">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/kalista.jpg" alt="kalista">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Skalista.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">Kalista</h1>
  <img class="card-img-top or" src="../img/header.png" alt="header">
  <h2 class="text-center karta">OŠTĚP POMSTY</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Zaživa byla Kalista hrdou generálkou, neteří panovníka říše, na kterou si dnes už nikdo nevzpomíná. Řídila se
          přísným kodexem cti a sloužila trůnu s bezbřehou věrností. Král měl mnoho nepřátel, a když na něj poslali
          nájemného vraha, jen Kalistina ostražitost dokázala zabránit katastrofě.
          Ovšem záchranou krále odsoudila k smrti tu, kterou miloval nejvíc – jedem napuštěná čepel zabijákova nože se
          totiž odrazila stranou a škrábla do paže královnu. Byli povoláni ti nejlepší kněží a ranhojiči, ale žádný z
          nich nedokázal její tělo jedu zbavit. Žalem zničený král vyslal Kalistu pátrat po léku, přičemž její místo po
          panovníkově boku měl dočasně zaujmout Hecarim z Železného řádu.
          Kalista putovala daleko, hledala rady u vzdělaných učenců, poustevníků i mystiků… ale vše marně. Nakonec se
          doslechla o místě chráněném před okolním světem bledou opalizující mlhou, jehož obyvatelé údajně znali
          tajemství věčného života. S nadějí se vydala na poslední plavbu na napůl legendární Požehnané ostrovy.
          Strážci hlavního města jménem Helia spatřili čistotu v Kalistině srdci a rozehnali mlhu, aby mohla bezpečně
          proplout. Prosila vládce města, ať královnu uzdraví, a oni po dlouhém zvažování souhlasili. Nastal závod s
          časem.
        </p>
      </div>
      <div class="col-xs-12 col-md-6 col-lg-4">
        <p class="v h">
          Dokud královna dýchala, mohla jí bájná živá voda pomoci. Kalista obdržela talisman, díky kterému se
          mohla do Helie vrátit bez cizí pomoci, nesměla o něm však říci nikomu jinému.
          Jenže než se Kalista dostala k břehům své vlasti, byla již královna po smrti.
          Král propadl šílenství a zamkl se ve věži s rozkládající se mrtvolou své manželky. Když se dozvěděl o
          Kalistině návratu, chtěl vědět, co zjistila. Přiznala, že našla lék, jenže ten už nebyl v tuto chvíli k
          ničemu. Říkala to s těžkým srdcem, jelikož do té doby jej ještě nikdy nezklamala. Král Kalistě nevěřil,
          prohlásil ji za zrádkyni trůnu a nechal ji uvrhnout do žaláře.
          Hecarim ji pak přesvědčil, aby je dovedla na Požehnané ostrovy a její strýc si tak mohl vyslechnout pravdu od
          samotných tamních vládců. Snad pak konečně dojde pokoje, smíří se s královninou smrtí a nechá ji uložit k
          věčnému odpočinku. Kalista váhavě souhlasila.
          A tak král vyplul s flotilou svých nejrychlejších lodí a když konečně spatřil zářivou Helii, vykřikl radostí.
          Tam se však setkal s jejími přísnými vládci, kteří mu nedovolili pokračovat v cestě. Trvali na tom, že smrt je
          nezvratná.
        </p>
      </div>
      <div class="col-xs-12 col-md-6 col-lg-4">
        <p class="v h">
          Snažit se ji podvést by narušilo přirozený řád světa.
          Král se tuze rozlítil a nařídil Kalistě, aby pobila každého, kdo se bude protivit jeho vůli. Odmítla a
          obrátila se k Hecarimovi, aby u něj našla podporu… ten ji však místo toho bodl do zad takovou silou, že oštěp
          pronikl i pancířem.
          Železný řád se k němu v jeho zradě připojil a než Kalista padla k zemi, krvácela již z tuctu různých ran.
          Propukla divoká bitka muže proti muži, ve které Kalistini věrní sváděli zoufalý boj proti Hecarimovým rytířům.
          Bylo jich však příliš málo. Zatímco z Kalisty vyprchával život a sledovala, jak její válečníci umírají,
          posledním dechem přísahala pomstu všem, kteří ji zradili…
          Když pak opět otevřela oči, byly plné temné síly a nepřirozené magie. Neměla tušení, co se přihodilo, ovšem
          Helia se změnila v pokřivený výsměch své bývalé kráse a celé Požehnané ostrovy se staly místem stínů a
          temnoty, plným kvílejících duší uvězněných do skonání světa v děsivém neživotě.
          Ačkoliv se snažila uchovat si útržky vzpomínek na Hecarimovu nebetyčnou zradu, během následujících staletí
          postupně vybledly a nyní v Kalistině probodané hrudi hoří pouze neuhasitelná touha po pomstě. Stala se
          přízrakem, strašidelnou postavou z legend, k níž se často obraceli lidé, které potkal podobně krutý osud jako
          ji.
          Tyto zničené duše pak pohltí, aby zaplatily nejvyšší možnou cenu – splynuly s Oštěpem pomsty.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kalista p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Vyvolávání</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Šermířka stála uprostřed vypálených trosek svého domova. Všechno a všichni, na kterých jí kdy záleželo, byli
          pryč a ji naplňoval jen bezedný žal… a nenávist. Nenávist nyní bylo to jediné, co ji hnalo kupředu.
          Znovu spatřila ten úsměv na jeho tváři, když vydával onen rozkaz. Měl být jejich ochránce, ale své přísahy
          poplival. Její rodina nebyla tou jedinou, kterou ten křivopřísežník zničil.
          Touha vyrazit za ním byla silná. Nic nechtěla víc než mu do hrudi zarazit meč a sledovat, jak mu v očích
          vyhasíná život… ale věděla, že se k němu nikdy nedokáže přiblížit. Hlídali ho ve dne i v noci, a ona byla jen
          sama jediná. Nikdy se sama nedokáže probojovat celým jeho batalionem. Taková smrt by nebyla k ničemu.
          Zhluboka se nadechla, neboť věděla, že není cesty zpět.
          Na ohněm začernalé komodě ležela hrubá podobizna muže vyrobená z klacíků a motouzu. Tělo bylo obaleno v cáru
          látky vytrženého ze zrádcova pláště. Vyrvala ho z mrtvolného sevření svého manžela. Vedle leželo kladivo a tři
          zarezlé hřebíky.
          To vše posbírala a přesunula se k prahu. Dveře chyběly, během útoku byly rozsekány na třísky. Za nimi ležela
          prázdná potemnělá pole osvícená měsíčním světlem.
          Šermířka dřevěnou figurku zvedla a přitlačila ji na tvrdé dřevo rámu.
          „Vzývám tě, paní pomsty,“ pronesla hlubokým hlasem, který se třásl mocnou zuřivostí. „Vyslyš mé volání zpoza
          závoje. Přistup. Učiň spravedlnosti zadost.“
          Připravila si kladivo a první hřebík.
          „Nazývám svého zrádce poprvé,“ řekla a nahlas vyslovila jeho jméno. Jak tak učinila, umístila hlavičku prvního
          hřebíku na hruď dřevěné figurky. Jediným úderem ho do ní hluboko zarazila, čímž ji přitloukla ke dřevěné
          zárubni.
          Šermířka se zachvěla. Teplota v místnosti znatelně poklesla. Nebo se jí to jen zdálo?
          „Nazývám ho podruhé,“ řekla a přitom zatloukla druhý hřebík vedle prvního.
          Pohled jí klesl k zemi, když se v úleku otřásla. V měsícem ozářeném poli, sto yardů od ní, stála temná
          postava. Byla naprosto nehybná. Šermířka se stále rychlejším dechem obrátila svou pozornost k nedokončené
          práci.
        </p>
      </div>
      <div class="col-md-6 col-sm-12">
        <p class="v h text-center p-4">
          „Nazývám ho potřetí,“ řekla a znovu pronesla jméno vraha svého manžela a dětí, načež zatloukla poslední
          hřebík.
          Na prahu před ní stanul prastarý duch pomsty a šermířka nechtěně lapajíc po dechu ustoupila zpět.
          Bytost z jiného světa byla oděna ve starodávné zbroji, její tělo bylo průhledné a zářilo přízračným nesvětlem.
          Jako živoucí závoj ji obklopovala černá mlha.
          Za nářku mučeného kovu tasila přízračná postava začernalý oštěp, který jí trčel z hrudního plátu – prastará
          zbraň, která ukončila její život.
          Hodila jej na zem před šermířku. Nikdo neřekl ani slovo; nebylo to třeba. Šermířka věděla, co jí bylo nabízeno
          – pomsta – a znala i její strašlivou cenu – její duši.
          Přízrak šermířku pozoroval se lhostejným výrazem a očima, ve kterých plála neutuchající chladná zuřivost,
          zatímco zvedala zrádnou zbraň.
          „Zavazuji se pomstě,“ řekla šermířka třesoucím se hlasem. Obrátila oštěp a namířila hrot k sobě, ke svému
          srdci. „Zavazuji se krví. Zavazuji se duší.“
          Pak se zastavila. Její manžel by ji býval prosil, aby od této cesty upustila. Býval by ji nabádal, aby
          nezatracovala svou duši za jejich. Na okamžik v ní zahlodaly pochyby. Nehynoucí přízrak ji stále pozoroval.
          Šermířka přimhouřila oči, když pomyslela na svého manžela, který před ní ležel mrtvý, posekaný meči a
          sekerami. Opět si vzpomněla na děti, které byly poházeny po zemi, a její odhodlání se utvrdilo jako chladný
          kámen v jejím srdci. Sevřela oštěp ještě pevněji.
          „Pomoz mi,“ požádala, když se rozhodla. „Prosím, pomoz mi jej zabít.“
          Vrazila si oštěp do hrudi, velmi hluboko.
          Šermířčiny oči se rozšířily, když padla na kolena. Pokusila se promluvit, ale ze rtů jí vybublala jen krev.
          Přízračné zjevení s lhostejným výrazem sledovalo, jak umírá.
          Když jí v těle vyhasla poslední jiskřička života, k jejím nohám se vyškrábal šermířčin duch. Udiveně shlédl na
          své nehmotné ruce a pak na svou vlastní mrtvolu, která ležela bez výrazu na podlaze ve zvětšující se kaluži
          krve. Výraz stínu se zatvrdil a v ruce se mu objevil přízračný meč.
          Nově stvořený stín ke mstivému duchu, kterého vyvolala, svazovalo éterické pouto, sotva znatelnější než
          paprsek světla. Díky jejich poutu ji šermířka viděla jinak, jako záblesk ušlechtilé válečnice, kterou bývala
          zaživa: vysoká a hrdá v lesklé zbroji. Její držení těla bylo sebejisté, ale přitom nikoliv nabubřelé; rozená
          vůdkyně, rozený voják. Tohle byla velitelka, pro kterou by šermířka dobrovolně obětovala vlastní krev.
          Pod duchovým hněvem cítila její soucit – uznání sdílené bolesti způsobené zradou.
          „Tvůj účel je náš účel,“ řekla Kalista, Oštěp pomsty. Její hlas byl hrobově chladný. „Nyní kráčíme po cestě
          pomsty jako jedna.“
          Šermířka přikývla.
          A tak duch pomsty a stín šermířky vykročily do temnoty a zmizely.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kalista p-4">
    <p class="karta uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text v uprostred1">Zapomenuté ozvěny</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Krev pod ním vytvářela rozšiřující se kaluž, karmínová barva ostře kontrastovala s bělostí kamenů. Jeho meč
          ležel opodál, čepel měl zlomenou vedví. Vrahové jej obestoupili jako stíny na okraji zorného pole, on však
          vnímal pouze ji.
          Její oči hleděly do prázdna, aniž by cokoliv viděly. Odrážela se v nich jeho krví potřísněná tvář. Ležel na
          boku. Mělký dech mu slábl.
          Její ruka byla chladná, bez života, ale on nic necítil. Klid se na něj snášel jako tylový závoj. Necítil
          žádnou bolest, žádný strach, žádné pochyby. Už ne.
          Sevřel její dlaň do svých prstů chráněných kovovou rukavicí. Nemohl s ní být během života, ovšem ve smrti je
          už nikdo nerozdělí.
          Poprvé za celou věčnost došel pokoje…
          „Vítej, Ledrosi,“ řekl hlas, který tu neměl co dělat.
          Ledros… Jeho jméno.
          Ozval se zlý, potměšilý smích a cinkot řetězů.
          „Nevím, proč si to děláš, ale sledovat tvé utrpení mě opravdu baví.“
          Realita do něj udeřila silou přílivové vlny a hrozilo, že jej stáhne do hlubin.
          Krev na zemi byla stará celá staletí, loupala se a měla nahnědlou barvu. Kámen nebyl bílý, nýbrž černý a
          pokrytý prasklinami. Oblohu zaplňovala vířící temná mračna osvětlovaná zevnitř jasnými blesky.
          A všude kolem se přelévala Černá mlha.
          Ona tam na okamžik byla a on ji držel za ruku, odmítal nechat ji odejít.
          „Lásko,“ vydechl, ale pak se rozplynula jako popel ve větru a jeho ruka svírala jen prázdný vzduch.
          Byl mrtvý.
          A byl uvězněný v tomto nekonečném očistci.
          Ledros vstal a zvedl svůj zlomený meč.
          Namířil přízračnou čepel na toho, kdo rozbil iluzi jeho vzpomínek. V temnotě číhal nenávistí prosycený duch a
          zíral na něj očima planoucíma studeným ohněm. Svou obávanou lucernu měl odloženou na nedalekém kusu rozpadlého
          zdiva. Vycházely z ní paprsky mrtvého světla, lapené duše se v ní svíjely.
          Řetězový strážce. Thresh.
          Jak jen ho nenáviděl.
          Ten prokletý přízrak jej pronásledoval snad už celá staletí, provokoval jej, vysmíval se mu. A teď se dostal
          sem? Tohle byla jeho svatyně, jediné místo, kde mohl pocítit alespoň prchavý okamžik klidu, než se o slovo
          opět přihlásí hrůza reality.
          „Co tu pohledáváš?“ chtěl vědět Ledros. Hlas měl dutý a nevýrazný, jako by mluvil z nějakého vzdáleného místa
          nebo času.
          „Tentokrát jsi zmizel na docela dlouho,“ řekl Thresh. „Na měsíce. Možná roky. Už ani sám nevím.“
          Ledros sklonil meč a rozhlédl se po okolí.
          Vzpomínal si, jak to tu vypadalo dříve – bílý kámen a nablýskané zlato koupající se ve slunečním svitu. Kolem
          ostrovů se vinula ochranná mlha a bránila vstupu nezvaných cizinců. Když se tu vylodili, jako by se ocitli v
          zemi milované bohy – na místě plném bohatství, vědění a zázraků, kam nemohla proniknout žádná válka ani
          hladomor. To jim vše usnadnilo. Setkali se jen s nepatrným odporem.
          Teď už tu žádné slunce nebylo. Vše tonulo v temnotě. Nad hlavou se mu tyčily rozbité, na kusy rozervané zbytky
          knihovny, připomínající obří mumifikovanou mrtvolu. Kusy zdí visely volně ve vzduchu, kam je odhodil výbuch
          předtím, než zmrzly v čase. Byl hlupák, když si myslel, že bohové toto místo milovali – očividně jej totiž
          zatratili.
          Kdykoliv se znovu vynořil z beztvarého šílenství Černé mlhy a opět se stal sebou, pokaždé to bylo zde, kde
          před dávnými časy padlo jeho smrtelné tělo. Vždy to probíhalo stejně. Nic se nezměnilo.
          Ovšem ten, který tu na něj čekal, byl novinkou. Ne snad, že by ji uvítal s radostí.
          Ze zvyku zvedl ruku k medailonu, který vždy nosil na krku… jenže nahmátl jen prázdno.
          „Ne…“ Mrtvolné světlo, jež vycházelo z jeho nitra, ve vzrůstající panice jasně zaplálo.
          „Celkem pěkná tretka,“ prohlásil Thresh.
          Ledros se prudce otočil, v očích mu hořel vztek. Thresh pozvedl tenký řetízek, na kterém visel stříbrný
          přívěsek s vyrytou dvojicí růží, jejichž lístky a stonky se proplétaly jako náruč milenců.
          Ledrose se znenadání zmocnil spalující hněv a jeho meč se rozzářil. Učinil krok směrem k Threshovi. Zaživa byl
          mohutný člověk, plný zloby a násilí – pravý králův šampion. Výhrůžně se nad Threshe naklonil.
          „To… je… moje,“ zasyčel na něj.
          Na rozdíl od nižších duchů se před ním Řetězový strážce nedal na útěk. V masce smrti, kterou měl místo tváře,
          se dalo jen těžko číst, ovšem v očích mu tančilo kruté pobavení.
          „Jsi anomálie, Ledrosi,“ prohlásil a dál zvolna kýval přívěskem. „Někdo by mohl říct, že to my všichni, ale ty
          jsi jiný. Vynikáš mezi ostatními. Tady ty představuješ skutečné vybočení z normálu.“
          „Dej mi to,“ procedil Ledros skrz zuby a sevřel jílec meče. „Nebo tě rozsekám na kusy.“
          „Mohl bys to zkusit,“ odvětil Thresh. Hovořil klidně, v jeho rysech však plápolala touha po násilí. Povzdechl
          si. „Ale nikam by to nevedlo. Tumáš. Vezmi si to. Mně je to k ničemu.“
          S lhostejným gestem talisman hodil. Ledros jej chytil jednou z černých pancéřových rukavic. Paže mu přitom
          vystřelila rychlostí, která ani zdaleka neodpovídala jeho velikosti. Rozevřel mohutnou pěst a bedlivě si
          přívěšek prohlédl. Byl v pořádku.
          Ledros zasunul meč do pochvy a sejmul si ostnatou přilbu. Tvář měl nevýraznou, pouhou přízračnou ozvěnu toho,
          jak vypadal zaživa. Zničenou krajinu bičoval chladný vítr, on jej však necítil.
          Přetáhl si drahocenný medailon přes hlavu a znovu si nasadil helmu.
          „Ty snad nikdy netoužíš po tom, aby tahle naše ohavná existence jednou skončila, Řetězový strážce?“ zeptal se
          Ledros. „Abys mohl dojít pokoje?“
          Thresh se rozesmál a zavrtěl hlavou. „Máme to, po čem smrtelníci touží už odnepaměti – věčnost.“
          „Dělá z nás vězně.“
          Thresh se ušklíbnul a když se otočil, řetězy a háky visící z jeho opasku zacinkaly. Lucerna se mu vznášela po
          boku, aniž by se jí byť jen dotkl.
          „Tak zoufale visíš na minulosti, i když ti protéká mezi prsty jako písek v přesýpacích hodinách,“ řekl Thresh,
          „a přesto jsi slepý k zázraku, který ti byl darován. Stali se z nás bohové.“
          „Je to prokletí,“ zasyčel Ledros.
          „Tak jak chceš, mistře šermíři,“ prohlásil Thresh a lhostejně mávl rukou. „Běž najít svou milovanou. Třeba se
          na tebe tentokrát rozpomene…“
          Ledros mlčel, ale oči se mu zúžily.
          „Pověz mi jedno,“ řekl Thresh. „Chceš ji zachránit, ale před čím? Ona nevypadá, že by ji něco mučilo. Zato
          ty…“
          „Vstupuješ na tenký led, strážce,“ zavrčel varovně Ledros.
          „Děláš to pro ni? Nebo sám pro sebe?“
          Thresh tato slova nevyřkl poprvé. Zřejmě byl rozhodnutý vysmívat se Ledrosovu snažení.
          „Nejsem jedna z těch tvých loutek, strážce,“ odvětil Ledros. „Nemysli si, že si se mnou můžeš pohrávat.“
          Thresh se usmál a odhalil své žraločí zuby dravce.
          „To rozhodně ne,“ prohlásil.
          Gestem přivolal svou lucernu. Okamžitě k němu přiletěla a vznášela se těsně pod jeho nataženou paží zakončenou
          dlouhými drápy. V mrtvém světle lampy Ledros zahlédl bolestí zkřivené tváře, mačkající se proti zdem svého
          vězení, než je nahradily jiné – hrozivá kavalkáda trýzněných duší. Thresh se usmál a vychutnával si jejich
          bolest.
          „Já tě nepotřebuji mučit,“ prohlásil. „Ty to zvládáš sám.“
          Řetězový strážce vkročil do temnoty a nechal Ledrose o samotě.
          Hučící vítr se proháněl zničeným městem, ale on jej necítil.
          Necítil nic než ji.
          Byla na lovu.
          Ledros vkročil do mlhy a nechal ji proudit kolem sebe. Pak se skrz ni vydal na cestu.
          Černá mlha kolem něj vířila. Byla plná nenávisti, zloby a strachu, ale on se jí nenechal pohltit a zachovával
          si své vlastní vědomí. Cosi jej k ní přitahovalo jako můru k plamenu svíčky – a stejně jako můra při tom
          nedbal na nebezpečí. Letěl nad krajem, jenž kdysi býval Požehnanými ostrovy, a míjel zpustošenou zem a průlivy
          plné nepokojné vody, jež ji rozdělovala. Kamkoliv se Černá mlha natáhla – slepě se přesouvala, hledala,
          neustále pátrala – tam se mohl vydat. Bylo to jejich vězení, do kterého nikdy nepronikl jediný paprsek slunce.
          Její spalující přítomnost v temnotě jej vábila. Byla nedaleko. Jakmile vycítil její blízkost, vykročil z mlhy
          ven.
          Stál ve zčernalém lese mezi uschlými a mrtvými stromy, z nichž visely křehké a polámané větve. Ozvěny dávno
          spadaných listů se chvěly ve vzpomínce vánku mnohem jemnějšího než chladný vichr, jenž nyní kvílel mrtvým
          hvozdem.
          Ucítil mezi stromy jakýsi pohyb. Jeho těžké boty zaskřípaly na černé zemi – vydal se mu po stopách.
          Železný štít měl připásaný k levé paži, ačkoliv si nevzpomínal, že by si jej upevňoval. Tasil meč. Kůže,
          kterou byl omotaný jílec, už dávno shnila, a ačkoliv se čepel zlomila jen pár stop nad záštitou, po celé její
          bývalé délce slabě zářil její přízračný obrys. Ze zničené a zubem času ohlodané zbraně zbyl jen stín její
          bývalé velkoleposti. Daroval mu ji sám král, ještě v dobách, kdy si panovník zasluhoval úctu a lásku
          ostatních.
          Země se prudce svažovala, on si však chtěl ponechat výškovou převahu a kráčel podél hřebenu pokrytém čnějícími
          kameny a pokroucenými kořeny. Už je viděl – stínové duchy na přízračných ořích, cválající pod ním údolím.
          Pohybovali se rychle a míhali se mezi stromy směrem na východ ke slunci, které už nikdy nemělo vystoupit nad
          zdejší břehy.
          Uháněli jako jeden muž, jako skupina lovců… a přitom to oni byli lovenou kořistí.
          Ledros se rozběhl a udržoval s nimi krok.
          Lesem se rozlehla ozvěna.
          „Jdeme si pro vás, zrádci…“
          Nebyl to jeden hlas, nýbrž celý sbor, vzájemně se doplňovaly a překrývaly, jako zástup duší hovořící jedněmi
          ústy. Nejsilnější z těch hlasů dobře znal.
          Ledros zrychlil, utíkal svižně s hlavou skloněnou. Jezdci pod ním museli prokličkovat mezi mohutnými balvany a
          kmeny dávno uschlých stromů. To je zpomalilo, on však mohl po hřebeni utíkat rovně. Zakrátko nechal lovené
          duchy za zády.
          Ledros se náhle otočil a vykročil do prázdna z hrany kolmého útesu. Dopadl do podřepu o nějakých pět sáhů níže
          u úpatí skály, až mu zem pod nohama popraskala.
          Nacházel se v úzkém průsmyku, kde terénní nerovnosti vytvářely jakýsi trychtýř. Jezdci tudy budou muset
          projet.
          Tasil meč a čekal.
          Cvalem vjel do průrvy první z nich – tvor napůl éterický a napůl z pokrouceného kovu, zlovolný výsměch kdysi
          hrdým rytířům Železného řádu. Teď už z nich nezbylo nic než jen pouhé nenávistí prosycené střípky bytostí,
          jimiž kdysi bývali.
          V opancéřované pěsti držel rytíř temné kopí se zubatým, hákovitě zahnutým hrotem, z přilby mu čněly mohutné
          zakroucené rohy. Když spatřil Ledrose, strhl koně prudce stranou, zavrčel a odplivl si. Ořova kopyta se
          utápěla ve stínech a zdálo se, jako by se vůbec nedotýkala země.
          Nezabil ho už Ledros kdysi? Nebo byl jedním z těch, kteří jeho řádění přežili a zabili naopak jeho?
          Objevili se i další jezdci a zarazili své koně.
        </p>
      </div>
      <div class="col-md-6 col-sm-12">
        <p class="v h text-center p-4">
            „Ustup, šermíři,“ zasyčel jeden.
            „S tebou žádný spor nemáme,“ přidal se další.
            „Náš spor potrvá až do skonání času,“ zavrčel Ledros.
            „Jak je libo,“ vycenil zuby jeden z mrtvých rytířů. „Na něj!“
            „Neměli jste se zastavovat,“ prohlásil Ledros s úšklebkem pohrávajícím na rtech. „To byla chyba.“
            Jeden z rytířů vyletěl ze sedla, ze zad mu trčel zářící oštěp. Jakmile se dotkl země, jeho kůň se rozplynul v
            oblaku kouře. Rytíř jej s křikem následoval do nicoty, odsouzený stát se opět součástí Černé mlhy. Žádná duše
            neodcházela do té temnoty dobrovolně.
            „Je tady!“ zaburácel velitel jezdců a otočil svého oře směrem k nové hrozbě.
            Mezi ostatními zavládl zmatek – touha bojovat se v jejich nitru mísila s nutkáním zbaběle prchnout.
            Větší šanci by měli, kdyby se pokusili projet přes Ledrose. Alespoň pár z nich by mohlo uniknout. Zato ona
            pošle všechny zpátky do mlhy.
            Z temného oparu, jenž je obklopoval, vyletěl další oštěp, zabořil se do hrudi jednomu z jezdců a shodil ho ze
            sedla.
            Pak se objevila ona, uháněla šerem jako lvice na lovu a v očích jí hořel oheň dravce.
            Kalista.
            Ledrosův pohled okamžitě přitáhly hroty přízračných kopí, jež jí trčely ze zad, a pocítil ve vlastním nitru
            trýznivou bolest ostrou jako meče, které ukončily jeho vlastní život.
            Kalista běžela k nim, v ruce nehmotný oštěp. Jeden rytíř proti ní vyrazil s hákovitým kopím skloněným, ona se
            mu však hbitým kotoulem snadno odvalila z cesty. Zvedla se na jedno koleno, vrhla oštěp a probodla jím
            projíždějícího protivníka. Aniž by se na okamžik zastavila, už mířila k dalšímu nepříteli.
            Rozevřela prsty a v dlani se jí zhmotnila nová zbraň.
            Seknutí meče, jež k ní mířilo shora, se zkušeně vyhnula, čepel odrazila násadou oštěpu a zaklonila se, aby se
            dostala z dosahu bušících kopyt rytířova koně. Pak se odrazila od zčernalé skály, ve vzduchu se zkroutila a
            zarazila zbraň hluboko do jezdcovy hrudi, čímž jej poslala do temnoty. Bez jediného zavrávorání dopadla na zem
            a už pohledem vyhledala další oběť.
            Ledros nepoznal žádnou ženu, která by se svou silou vyrovnala Kalistě, když ještě byla naživu. A po smrti byla
            k nezastavení.
            Zatímco se ostatní soustředili na ni, dva z rytířů vyrazili proti Ledrosovi v opožděné snaze uniknout
            Kalistině systematické likvidaci. Na poslední chvíli před nimi ukročil stranou a svým těžkým štítem vrazil do
            koně prvního z nich. Přízračné zvíře se s kopajícíma nohama svalilo na zem a vyhodilo svého jezdce ze sedla.
            Kopí druhého z nich zasáhlo Ledrose z boku, projelo jeho zbrojí, zabodlo se do něj a v polovině ratiště se
            zlomilo. On se však udržel na nohou, otočil se a švihnul mečem. Zasáhl rytířova koně do krku a úder byl tak
            silný, že kdyby se jednalo o zvíře z masa a kostí, usekl by mu hlavu. Takto jen s bolestivým zaržáním vybuchlo
            do nicoty. Jeho jezdec se zřítil k zemi.
            Nehmotný válečník se pokusil postavit, jenže Ledros jej odhodil silnou ranou svého štítu přímo na hrot
            Kalistina oštěpu. Byl to její lov, ona měla právo jej zabít.
            Ledros zasunul meč do pochvy a sledoval ženu pobíjející zbývající duše.
            Vysoká a štíhlá Kalista se ani na okamžik nezastavila. Jejími protivníky byli bojoví templáři, o jejichž
            dovednostech se zbraněmi se vyprávěly legendy, a přesto se mezi nimi míhala jako v tanci, uhýbala kopím a
            mečům a na oplátku zabíjela jejich vlastníky.
            A pak bylo po všem, na bojišti zůstali stát jen Kalista s Ledrosem.
            „Kalisto?“ řekl.
            Otočila k němu pohled, v očích však neměla ani špetku poznání. Tvářila se zachmuřeně, jako celý svůj život.
            Dívala se na něj chladně, bez jediného mrknutí.
            „Jsme Oštěp pomsty,“ odvětila hlasem, který nepatřil jen jí.
            „Jsi Kalista, Oštěp argentského trůnu,“ opravil ji Ledros.
            Věděl, co mu na to řekne, ještě než vůbec otevřela ústa. Pokaždé to probíhalo stejně.
            „Jsme odplata,“ řekla. „Odevzdej se mi, nebo zmiz.“
            „Byla jsi neteř krále, kterému jsem zaživa sloužil,“ snažil se jí připomenout Ledros. „Tehdy… jsme se znali.“
            Kalista na něj chvíli hleděla, pak se otočila a ráznou chůzí zamířila pryč.
            „Náš úkol ještě není hotov,“ prohlásila, aniž by se ohlédla. „Zrádci poznají náš hněv.“
            „Tvůj úkol nemůže nikdy skončit,“ řekl Ledros a rychle s ní srovnal krok. „Jsi uvězněná v nikdy nekončící
            spirále! Chci ti pomoct.“
            „Ti, kdo se provinili, budou potrestáni,“ prohlásila Kalista a dál kráčela zpět lesem.
            „Na tohle si přece vzpomínáš, ne?“ zeptal se Ledros a pozvedl přívěsek, který mu visel na krku. Zaváhala, jako
            pokaždé. Byla to jediná věc, s jejíž pomocí se dokázal Ledros dostat ke skutečné Kalistě, byť jen na krátký
            okamžik. Potřeboval jen zjistit, jak onu chvíli prodloužit…
            Kalista se zastavila a s hlavou nakloněnou na stranu si medailon prohlížela. Vztáhla k němu ruku, ale zarazila
            se dřív, než se ho mohla dotknout.
            „Kdysi jsem se ti ho snažil dát,“ řekl Ledros. „Odmítla jsi ho.“
            Do očí jí pronikla nejistota.
            „My… já… vzpomínám si,“ zašeptala.
            Pohlédla na něj – a skutečně ho viděla.
            „Ledrosi,“ řekla. Hlas teď měla svůj vlastní a na chviličku byla ženou, kterou si pamatoval. Ženou, kterou
            miloval. Její rysy změkly, i když jen nepatrně. „Nemohla jsem ti dát to, co jsi chtěl.“
            „Rozumím,“ přikývl Ledros, „i když jsem to tenkrát nechápal.“
            Kalista se rozhlédla, jako by si až teď uvědomila, kde vlastně stojí. Sklopila oči ke svým rukám, z jejichž
            nitra vycházela slabá záře a byly nehmotné jako kouř. Ledros viděl, jak se jí na tváři zračí zmatení a pak
            bolest. Poté její rysy znovu ztvrdly.
            „Kéž bych ho sem nikdy nezavedla,“ prohlásila. „Nic z toho by se nestalo.“
            „Nebyla to tvoje chyba,“ řekl Ledros. „Věděl jsem, že propadl šílenství. Mohl jsem to ukončit, než k tomu
            vůbec došlo. Nikdo by se nad jeho smrtí nepozastavoval. Nikdo by nad ním netruchlil.“
            „Nebyl vždycky takový,“ poznamenala Kalista.
            „Ne, ale muž, kterého jsme znali, zemřel dávno před tímhle vším,“ řekl Ledros a máchl kolem sebe rukou.
            „… Máme úkol, který je třeba dokončit.“
            Srdce mu zaplavila vlna naděje. Byl to pocit, na který už dávno zapomněl.
            „Ať už je to cokoliv, uděláme to společně, stejně jako…“ začal, jeho slova však utichla, když si uvědomil svůj
            omyl.
            Její tvář se opět změnila na chladnou masku, otočila se k němu zády a odcházela pryč. Zoufalství zabořilo do
            Ledrose své pěsti.
            Opět selhal, jako už tolikrát předtím.
            Viděl sám sebe v prvních letech po Zničení, jak pátrá po duších těch, kteří ji za života zabili, plný
            přesvědčení, že jejich zničením ji osvobodí. Nestalo se tak. Strávil touto snahou bezpočet let, ale marně.
            Viděl sám sebe, jak sráží k zemi toho arogantního kapitána jezdectva Hecarima, usekává mu hlavu z krku a
            posílá ho zpět do mlhy. To on uštědřil Kalistě poslední, smrtící ránu a Ledros se nesmírně dlouho snažil
            sprovodit jej jednou provždy ze světa. Bojovali spolu zas a znovu, plynuly kolem nich celé roky, desetiletí a
            staletí a nad hlavou se jim otáčely hvězdy, které už nikdy neměli spatřit. Ovšem Hecarim měl pevnou vůli a
            pokaždé se z Černé mlhy vrátil – vždy pochopitelně ještě úděsnější než dříve.
            Ale nic se tím nezměnilo. Kalista se ztrácela víc a víc, jak pohlcovala pomstychtivé duše smrtelníků, kteří se
            jí odevzdali výměnou za pomstu těm, kteří je zradili.
            Jednou dovedl Kalistu ke střetnutí s Hecarimem a už jen to samotné si vyžádalo desítky nižších smrtí. Věřil,
            že toto bude konečně klíčem k jejímu osvobození, a měl neskonalou radost, když viděl obří tělo hrůzného
            Hecarima probodané několika tucty oštěpů… ovšem ani jeho zahnání do temnoty nemělo žádný význam. Jen prchavý
            okamžik uspokojení a bylo po všem.
            Nic se nezměnilo.
            Akorát další z jeho narůstajícího seznamu selhání.
            V jeden okamžik ho zoufalství dohnalo k pokusu o zničení sebe sama. Čistota jediného úsvitu, který spatřil od
            okamžiku, kdy mu přestala v žilách proudit krev, jej sežehla nepředstavitelnou silou, jeho nehmotné tělo se
            vypařilo jako dým. Sžíraly jej sice výčitky, že ponechal Kalistu jejímu osudu, avšak přesto se v oněch mukách
            radoval ve víře, že konečně dojde pokoje.
            Ovšem i při hledání věčného zapomnění selhal a byl znovu odsouzen k šílenství Černé mlhy.
            Všechny okamžiky předcházející jeho zapuzení se slily do jedné nekonečné kavalkády hrůzy a porážky.
            Z plna hrdla řval, když jej čaroděj s fialovou kůží uvrhoval zpět do temnoty a trhal jej na kusy svou runovou
            magií. Krvežíznivou radost, která jej zaplavovala, když se připojil k masakru v ulicích přístavního města
            přikrytého Černou mlhou, vystřídala náhlá bolest, jak jej rozprášila do nicoty víra domorodých čarodějek.
            Smál se, když se do něj zabořil meč až po jílec, ovšem jeho pobavení se změnilo v nekonečná muka, jakmile
            čepel zbraně vzplála oslepujícím světlem a sežehla jej silou slunce.
            Znovu a znovu a znovu se ocital v noční můře Černé mlhy, ale pokaždé se z ní vrátil. A pokaždé se vrátil do
            země zamrzlé v čase, probudil se na tomtéž místě, týmž způsobem.
            Mít slabší vůli, už dávno by podlehl šílenství, jako tolik ostatních duší. Ale on ne. Selhání jej
            pronásledovala, kamkoliv se pohnul, vůli však měl ze železa. Jeho paličaté odhodlání osvobodit ji ho hnalo
            stále dál. To díky tomu se pokaždé vracel, zas a znovu, stále dokola.
            Ledros opustil vzpomínky a pohlédl za Kalistou, která se už plížila pryč za plněním svého nikdy nekončícího
            poslání.
            Přepadl jej pocit zmaru. Bylo to snad všechno zbytečné?
            Měl Thresh pravdu? Byla jeho snaha vymanit ji z posedlosti po pomstě vlastně sobecká?
            Kráčela touto noční můrou jako náměsíčná, aniž by si uvědomovala její pravou hrůzu. Poděkovala by mu, kdyby ji
            probudil? Možná by ho nenáviděla a přála by si, aby ji býval nechal na pokoji.
            Ledros potřásl hlavou ve snaze vyhnat tu zákeřnou myšlenku, při níž v duchu spatřil i Threshe s jeho dravčím
            úsměvem.
            „Vypadni z mé hlavy,“ zavrčel.
            Náhle dostal nový nápad, který zaplašil všechny jeho věčné pochyby a obavy. Opravdu byla ještě jedna věc,
            kterou dosud nezkusil, která mu dosud nepřišla na mysl.
            „Kalisto,“ vykřikl.
            Nevěnovala mu pozornost a pokračovala vytrvalým krokem v cestě.
            Rozepjal si opasek a pochvu s mečem odhodil na zem. Už ho nebude potřebovat.
            „Zradil jsem tě,“ zvolal.
            Zastavila se, prudce otočila hlavu a probodla jej svýma nemrkajícíma očima.
            „Měl jsem se vzepřít, jakmile ten rozkaz padl,“ pokračoval Ledros. „Věděl jsem, že Hecarim hledá nějakou
            záminku, aby se tě mohl zbavit. Vždycky jsi byla královou oblíbenkyní. Seběhlo se to rychle, ale já měl být
            rychlejší. Mohli jsme se jim postavit, krýt si navzájem záda. Mohli jsme se jimi prosekat a být svobodní,
            společně! Zradil jsem tě svou nečinností, Kalisto. Zklamal jsem tě.“
            Kalistiny oči se stáhly na úzké čárky.
            „Zrádce,“ zasyčela.
            V ruce se jí zhmotnil přízračný oštěp a rychlým krokem se vydala směrem k němu.
            Zatímco si Ledros odvazoval štít a házel ho stranou, ona zrychlila do plavného běhu. Rozevřel náruč, aby
            přivítal, co se mělo stát.
            První oštěp, který se mu zabodnul do hrudi, jej přinutil vrávoravě couvnout.
            To on ji ve skutečnosti zradil. Miloval ji, ačkoliv ta slova říkal nahlas pouze o samotě, do temnoty noci…
            Tělem mu proletěl druhý oštěp, vržený ohromnou silou. Zapotácel se, ovšem zůstal tvrdohlavě stát.
            Nijak nezakročil, aby zabránil její vraždě. Jestli ji někdo zradil, byl to on.
            Zabořil se do něj třetí oštěp. Padl na kolena. Usmíval se, i když z něj vyprchávala síla.
            Ano, to bylo ono. Tohle ji konečně osvobodí z té příšerné, nekonečné spirály. Byl si tím jist.
            „Dokonči to,“ řekl a zvedl k ní oči. „Dokonči to a buď svobodná.“
            Jejich pohledy se na okamžik střetly, dvojice nesmrtelných duší, jejichž nehmotná těla blikotala věčnou
            energií. V tu chvíli Ledrose prostupovala jen láska. Svým vnitřním zrakem ji viděl takovou, jaká byla zaživa –
            vznešenou, překrásnou, silnou.
            „Smrt všem zrádcům,“ ucedila a probodla ho.
            Ledrosův pohled se rozmlžoval, jak se jeho tělo začalo rozpadat, ale přesto spatřil, jak se Kalistin výraz
            mění, lhostejná maska mizí a nahrazuje ji vzrůstající zděšení.
            „Ledrosi?“ řekla svým vlastním hlasem.
            Oči měla vytřeštěné hrůzou a zdálo se, že je zalévají jiskřivé slzy. Vrhla se k němu na zem.
            „Co jsem to provedla?“ vydechla.
            Chtěl ji uklidnit, ale nedokázal ze sebe vypravit jediné slovo.
            Udělal jsem to pro tebe.
            Do mysli mu vtrhla temnota a napřáhla k němu svá mlžná chapadla.
            Kalista ho chtěla sevřít do náruče, ovšem prsty jí projely jeho rozplývajícím se tělem. Ústa se jí pohybovala,
            on ji však skrz řvoucí šílenství Černé mlhy neslyšel.
            Jeho zbroj dopadla na zem a změnila se v prach, stejně jako jeho meč. Slepá hrůza jej vtahovala do sebe, on se
            jí však podvoloval ochotně.
            Matně si povšiml bledého přízraku, jenž jej pozoroval ze stínů s nehybným, hladovým úsměvem. Thresh. Dokonce
            ani nevítaná přítomnost Řetězového strážce nedokázala otupit Ledrosovu radost z vítězství.
            Dokázal to. Osvobodil ji.
            Bylo po všem.
            Slepá, vše pohlcující hrůza.
            Spalující, nekontrolovatelný vztek.
            Klaustrofobický děs, svírající a dusivý.
            A za tím vším se ukrýval neukojitelný hlad – touha hodovat na teple života, vtáhnout do temnoty víc duší.
            Z té kakofonie zaléhaly uši – miliony ječících, mučených duší, jež se svíjely a vířily ve sdíleném utrpení.
            To byla Černá mlha.
            A jen ty nejsilnější duše dokázaly uniknout z jejího sevření. Jen ty, které dosud nesplnily svůj úkol.
            Krev pod ním vytvářela rozšiřující se kaluž, karmínová barva ostře kontrastovala s bělostí kamenů. Jeho meč
            ležel opodál, čepel měl zlomenou vedví. Vrahové jej obestoupili jako stíny na okraji zorného pole, on však
            vnímal pouze ji.
            Její oči hleděly do prázdna, aniž by cokoliv viděly. Odrážela se v nich jeho krví potřísněná tvář. Ležel na
            boku. Mělký dech mu slábl.
            Její ruka byla chladná, bez života, ale on nic necítil. Klid se na něj snášel jako tylový závoj. Necítil
            žádnou bolest, žádný strach, žádné pochyby. Už ne.
            Sevřel její dlaň do svých prstů chráněných kovovou rukavicí. Nemohl s ní být během života, ovšem ve smrti je
            už nikdo nerozdělí.
            Poprvé za celou věčnost došel pokoje…
            Ne. Něco bylo špatně.
            Do mysli ho udeřilo poznání.
            Nic z tohoto nebylo skutečné. Byla to jen zapomenutá ozvěna, pozůstatek bolesti z jeho vlastní smrti, k níž
            došlo před stovkami životů.
            Naštěstí tu nebyl Řetězový strážce, aby si z něj utahoval.
            Jak dlouho to trvalo tentokrát? Nebyl způsob, jak to zjistit. Desetiletí, nebo jen pár minut – mohlo to být
            obojí, a přesto na tom vlastně vůbec nezáleželo. V této úděsné říši nehybného času se nic neměnilo.
            Pak si vzpomněl a tělem mu projela vlna naděje. Nebyl to pro něj žádný důvěrně známý pocit, ale rozvíjel se v
            něm jako první pupenec na zdánlivě mrtvém stromě po dlouhém dešti.
            Otočil se. Byla tam a on na okamžik pocítil radost, čistou a ničím nezkalenou. Byla opět sama sebou a přišla
            za ním!
            A pak si všiml jejího výrazu. Té chladné, nemilosrdné masky, absence poznání v očích. Naděje v jeho nitru
            uvadla a zemřela.
            Kalista hleděla skrz něj s hlavou nakloněnou, jako by poslouchala něco, co mohla slyšet jen ona.
            „Přijímáme tvé odevzdání,“ řekla, načež se otočila a vkročila do mlhy.
            A zmizela.
            Napnul k ní svou vůli, aby ji našel. Byla daleko. Povolal ji kdosi ze vzdáleného kontinentu na severozápadě.
            Někdo jiný, kdo vyměnil duši za příslib pomsty proti komusi, kdo se na něm dopustil křivdy. Netušil, jaká
            hrůza ho čeká.
            Ledrose zaplnila hořkost a žluč. Zahrnul se kletbami, otočil svou nenávist do vlastního nitra.
            Neexistovala žádná naděje. Teď už to věděl. Byl hlupák, když to nechápal.
            Byla navěky lapená, stejně jako oni všichni. Jen vlastní pýcha a tvrdohlavost ho celé ty roky přesvědčovaly,
            že by ji mohl zbavit pout, vyřešit to jako nějakou hádanku.
            Pýcha a tvrdohlavost – rysy, které byly jeho zhoubou po smrti stejně jako za života.
            Ten prokletý Řetězový strážce měl pravdu. Touha osvobodit ji byla sobecká, už to chápal. Kalista sice nebyla
            zcela při smyslech, ale aspoň nezažívala stejná muka jako on. Měla nějaký smysl existence.
            Ledros cuknul za medailonek na krku, články tenkého řetízku se přetrhly. Mrštil jím do mlhy.
            Doufat v cokoliv dalšího bylo holé bláznovství. Nemohl čekat žádný mír – ne, dokud něco nezlomí kletbu, která
            držela zdejší ostrovy ve svém hnilobném sevření.
            „Musím to ukončit,“ řekl Ledros.
            Zapomnění jej volalo.
            Thresh vystoupil z temnoty. Rozhlédl se, aby se ujistil, že je sám. Pak poklekl a zvedl odhozený stříbrný
            přívěsek.
            Ten hlupák byl tak blízko. Mohl ji přivést zpět, už měl úspěch na dosah… a teď, po bezpočtu staletí vyplněných
            snažením, se svého úkolu vzdal. Ve chvíli, kdy stačilo natáhnout ruku.
            Thresh se krutě usmál. Rád sledoval naději chřadnout a umírat, jako nemocné ovoce na stopce, jako něco, co by
            mohlo být sladké, ale změnilo se v jed. Fascinovalo ho to.
            Otevřel lucernu a medailon do ní vhodil. Pak vkročil zpátky do temnoty a rozplynul se v ní.
            Po chvíli utichlo i chrastění jeho řetězů a byl ten tam.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 kalista p-4">
    <p class="karta uprostred1">Báseň</p>
     <img class="card-img-top or" src="../img/header.png" alt="header">
    <h3 class="card-text v uprostred1">Princův žalozpěv</h3>
  </div>
  <hr class="tz h p-2">
  <section>
    <div class="row">
      <div class="col-xs-12 col-md-6 col-lg-4">
        <p class="v h text-center p-4">
            Poslouchej chvíli, vždyť spěchu není,<br>
            příběh pln ztráty a osamění.<br>
            Pýcha krále, krásná dcera,<br>
            spí spánkem věčným, osamělá.<br>
            Jen červi a havěť teď hodují.<br>
            Tak lepá, tak mladá, ach, škoda jí.<br> 
            To přijel princ, byv nápadníkem,<br>
            by z ženicha stal se on panovníkem.<br>
            Hostina svatební chodů moc měla,<br>
            však princezna záhy z ní churavěla.<br>
            Z číše té otrávené napila se<br>
            a konec byl dívčině jasné kráse.<br> 
            Tak princ přísahal: já léku naleznu!<br>
            A vydal se s rytíři zachránit princeznu.<br>
            I přepluli na mil tisíce,<br>
            princovo srdce jak v okovech,<br>
            tam na místo děsivé velice:<br>
            v ten přístav na Stínových ostrovech.<br> 
            Ta prokletá zem na žádné mapě není,<br>
            neb čeká zde jen smrt a zapomnění.<br>
            Princova mysl krví zatemněná,<br>
            své rytíře on žene vpřed.<br>
            Tak poslechnou pána, víra otřesena,<br>
            a v srdci svém cítí náhlý hněv.<br>
            Tam na cestě trnité a křivolaké<br>
            padla věrnost a muži padli také.<br>
            Stín války snesl se na rytíře,<br>
            v porážce krvavé, až mladík se bál,<br>
            však padli zbytečně, a ač je to k nevíře,<br>
            mladý princ hned na útěk se dal.<br> 
            Tak ztracen v temnotě a následován nocí,<br>
            hnán přeludy a temnotemnou mocí,<br>
            tu zatoulal se princ na mýtinu.<br>
            Měsíční svit halí postavu mnicha,<br>
            „Pomoz mi!“ volá princ, „neb tady zhynu!<br>
            Smrt mou chtějí duchové, chápou se činu!“<br> 
            „Zde jsou si všichni muži rovni,<br>
            šlechtic či kmán, bohatí i skromní.<br>
            Však kvůli pýše této zemi mrtví vládnou,<br>
            těm musíme se v boji postavit.<br>
        </p>
      </div>
      <div class="col-xs-12 col-md-6 col-lg-4">
        <p class="v h text-center p-4">
            Zvítězíme-li, mrtví nadobro již padnou,<br>
            padnem-li však, po jejich boku staneme i my.“<br> 
            Tak bojovali jak bratři ve zbrani,<br>
            že smrt prý nikomu nestraní.<br>
            Čelili duchům jak z černého sametu.<br>
            Tu bitva vyhrána, sláva princi i mnichu!<br>
            „Tak pověz, jakáž moc vládne tu,<br>
            k jakému došlo zde hříchu?“<br>
            Tu bajku prastarou nezná již kdo žije,<br>
            o zesnulé královně, co jen v hrobě hnije.<br>
            Muž její, mocný král, sužován žalem byl,<br>
            na tyto ostrovy on spěchal,<br>
            zachránit život ženy své se vypravil.<br>
            Však zkázu jen a kletbu tady nechal.<br>
            Zlými kouzly chtěl vyléčit svůj hněv:<br>
            by každý uslyšel Smrtonošův zpěv.<br>
            Tu snesla se mlha tiše a ospale<br>
            a duchové z mrtvých se vzkřísili.<br>
            K životu věčnému odsouzeni králem,<br>
            kterého ve vzteku zabili.<br>
            Země kdys úrodná teď jen smrt plodí,<br>
            to zkáza a žal se z ostrovů rodí.<br>
            Duchové v hrobech svých naříkají,<br>
            ulice plné zlých přízraků,<br>
            zánik a zmar živým přísahají<br>
            není již naděje zázraku.<br>
            Princ naslouchal, dech zatajený,<br>
            tu domluvil mnich k smrti odsouzený.<br>
            Příběh pln smrti a temné zloby,<br>
            o králi, vládci zlořečeném,<br>
            tu ve světle měsíčním bez poroby<br>
            princovy lži náhle odhalené.<br>
        </p>
      </div>
      <div class="col-xs-12 col-md-6 col-lg-4">
        <p class="v h text-center p-4">
            Ten pohár svatební, z nějž princezna pila,<br>
            toť dílo princovo: jed, jenž požila.<br>
            Po moci toužil a po bohatství,<br>
            milé své smrt jen přál, nikoliv léku.<br>
            Pravdy již nikdo se nedozví!<br>
            Korunu získal ve vražedném vzteku.<br>
            Však nevěsta princova s posledním dechem<br>
            kletbu tu pronesla před smrtí spěchem:<br>
            Smrti mé teď učiň zadosti,<br>
            ty, paní záhrobí, Oštěpe mé pomsty!<br>
            Vyhledej ve světě traviče mého,<br>
            učiň z něj, z padoucha, muže mrtvého!<br> 
            Mlha se vplížila k princovi blíž:<br>
            Tak takhle, ty princátko, slib lásky ctíš?<br>
            Tam v mlze žena v záři oděná,<br>
            blankytně zahořel oštěpu plamen,<br>
            tu zazněla zbraně vržené ozvěna<br>
            a s mladíkem jest již nadobro ámen.<br> 
            Zadušen temnotou v dávivé bolesti,<br>
            zemřel bez koruny vinou své neřesti.<br>
            Žádný trůn a žádná sláva nečekají,<br>
            na prince-vraha a lháře.<br>
            Teď krev a žití z něj unikají<br>
            a v hrudi jeho jen jemná modrá záře.<br> 
            A tak smrt s princem v sňatku sezdána,<br>
            jeho duše náhle z těla vyrvána.<br>
            Tu Řetězový strážce na scénu přitančí,<br>
            lákán vůní mrtvých těl,<br>
            za zpěvu Smrtonoše, té písně skřivánčí,<br>
            „Tvá duše patří mně,“ Thresh děl.<br>
            Slyš ten příběh a bajku mnichovu:<br>
            Střez se Stínových ostrovů!<br>
            Raduj se z věcí svých milovaných,<br>
            dokud je život tvůj zachovaný.<br>
            Varuj se zlověstných podniků,<br>
            neb každý jest odsouzen k zániku...<br>
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>