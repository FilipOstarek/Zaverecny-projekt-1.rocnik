<!doctype html>
<html lang="cs">

<head>
  <title>League of Legends - Shyvana</title>
  <meta name="description" content="League of Legends - Příběh postavy Shyvana">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/shyvana.jpg" alt="Shyvana">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sshyva.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">SHYVANA</h1>
  <img class="card-img-top or" src="../img/header.png" alt="header">
  <h2 class="text-center karta">POLODRAK</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Ačkoliv jsou velcí živelní draci v současné době velmi vzácní, najde se na Runeterře stále hrstka míst, kde i
          nadále hnízdí.
          Dávno po pádu shurimské říše střežila v komnatách pod ztraceným vulkánem stará dračice Yvva svou snůšku vajec.
          Nebála se nebezpečí jen ze strany ostatních
          draků – vejce byla nepředstavitelně cenná, a tak se našlo dost odvážlivců či hlupáků, kteří by jí je chtěli
          ukrást. Yvva za ty roky sežrala ožehlé ostatky přinejmenším dvou desítek neúspěšných lupičů… až jednomu jeho
          plán přece jen vyšel.
          Ten namyšlený mág uprchl s velikým vejcem přitisknutým k hrudi do hor a džungle v jeho patách vzplála Yvvinou
          zuřivostí. Navzdory všem předpokladům se dokázal dostat až na pobřeží a dračice se musela poraženě vrátit do
          svého doupěte. Přišla o jedno vejce. Nemohla si dovolit ztratit další.
          Mág se vypravil na sever do Piltoveru, ovšem než našel kupce, začalo se vajíčko klubat. Ať už to bylo
          způsobeno odnesením z hnízda, nebo za to mohl poslední podzimní měsíc zvolna předávající vládu zimě, něco se
          zkrátka změnilo. Pod skořápkou se nenacházel malý dráček, nýbrž očividně lidské dítě s bledou, nafialovělou
          kůží. Mág zjistil, že ji nedokáže opustit. Vychoval ji jako vlastní a dal jí jméno Shyvana, které našel v
          temné legendě o matce jejího rodu.
        </p>
      </div>
      <div class="col-xs-12 col-md-6 col-lg-4">
        <p class="v h">
          Brzy začalo být jasné, že Shyvana není žádný smrtelník. Už od raného dětství se dokázala přeměňovat na jakési
          monstrum připomínající polodraky z dávných bájí. Život mezi prostým valoranským lidem tak byl, mírně řečeno,
          obtížný. Jedno bylo jisté: Yvva si se svou ztracenou dcerou zachovala určité spojení a to postupem času
          sílilo. Když pak její druhý potomek poprvé vzlétl, opustila Yvva své prázdné hnízdo a vypravila se přes oceán
          Shyvanu hledat.
          Země byla zpustošená krvavými pohraničními válkami a při pohledu na velikého draka se vesničané i armády
          rozprchávali do všech stran. Shyvana se ukryla v opuštěném statku a bezmocně sledovala, jak Yvva přeletěla
          těsně nad zemí a sežehla jejího adoptivního otce plamenem. Mladá žena jej pak odtáhla do nedalekého lesa, víc
          pro něj však udělat nemohla. Vykopala mu prostý hrob pod košatým dubem a sama vyrazila na cestu.
          Po mnoha týdnech skrývání v divočině, kdy se neodvažovala ani na okamžik zastavit, ucítila Shyvana mezi stromy
          slabou vůni krve. Nalezla zraněného válečníka na prahu smrti a věděla, že tentokrát má před sebou člověka,
          kterého by mohla zachránit.
          Aniž by se starala o bestii, jež ji pronásledovala, vzala na sebe svou polodračí podobu a odnesla bezvědomého
          muže daleko, až do jedné pevnosti na hranicích Demacie.
          Teprve tam, na střízlíkovickém hradu, se Shyvana dozvěděla, že oním válečníkem není nikdo jiný než princ
          Jarvan – jediný králův syn a dědic trůnu. Zdejší vojáci sice hleděli na její fialovou kůži a nezvyklé chování
          s podezřením, přesto ji však přivítali mezi sebou. Jak se zdálo, Demacijci se vždy starali o druhé a doba,

        </p>
      </div>
      <div class="col-xs-12 col-md-6 col-lg-4">
        <p class="v h">
          kterou strávila v městečku, patřila mezi nejpokojnější, jaké si pamatovala.
          Jenže tento klid neměl vydržet moc dlouho. Shyvana vycítila ve větru temnotu. Blížila se Yvva.
          Uzdravující se princ věděl, že se musí postarat o obranu Střízlíkovic, a v přípravě na blížící se bitvu svolal
          vyděšené obyvatele za pevné zdi tvrze. Shyvana se však chystala k odchodu. Když na ni Jarvan udeřil, přiznala
          se, že onen tvor, jenž ji pronásleduje, je její vlastní krve. Nemohla připustit, aby kvůli tomu zemřeli
          nevinní lidé.
          Jarvan ji odmítl pustit. Shyvana mu zachránila život, a tak bylo jen správné, aby nyní pro změnu on bojoval po
          jejím boku. Jeho nabídka ji dojala a nakonec s ní souhlasila.
          Když se Yvva objevila, demacijští lučištníci po ní stříleli jednu salvu šípů za druhou, aby tak odlákali její
          pozornost. Ona na oplátku zalila hradby svým plamenem, trhala zdi mocnými spáry a shazovala obrněné vojáky z
          cimbuří. V tu chvíli přiskočila Shyvana, ve vzduchu se přeměnila a s mohutným zaburácením vyzvala svou matku
          na souboj. Jen málokdo měl od runových válek možnost spatřit bitvu tesáků a drápů mezi dvěma draky, jaká se
          právě odehrávala nad Střízlíkovicemi.
          Shyvana, krvácející z tuctu ran, nakonec zalehla Yvvu na zemi a tam, na kamenné dlažbě nádvoří, jí zlomila
          vaz.
          Samotný princ pak vzdal hold Shyvanině udatnosti a slíbil jí, že pokud se s ním vrátí do síní jeho otce, bude
          pro ni vždy mít místo po svém boku. S Yvvinou hlavou jako důkazem o slavném vítězství pak společně vyrazili do
          Velkého Města Demacijského.
          Shyvana zjistila, že říše krále Jarvana III. není tak jednotná, jak se zpočátku zdálo – nedůvěra lidu k mágům
          a jejich schopnostem byla občas v rozporu se šlechetnými ideály, na kterých byla jejich země založena. Okolí
          ji sice přijalo jako jednu z princových nejvěrnějších ochránkyň, stále však musí přemýšlet o tom, zda by to
          platilo i v případě, pokud by vešlo v obecnou známost, co je vlastně zač…
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 shyva p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Okřídlená šelma</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Strážní věž s bránou byla prázdná.
          Shyvana věděla, že Thomme, její přísný hlídač se šedou bradkou, by si býval raději usekl vlastní ruku, než aby
          své stanoviště opustil. Během hlídky po severních kopcích Demacie zachytila pach lidské krve a sledovala její
          stopu až k této věži.
          Uvnitř byl pach téměř nesnesitelný, ačkoliv nikde nebyly vidět žádné krvavé skvrny. Shyvana jakožto demacijský
          voják setrvávala většinu času ve své lidské podobě, aby skryla svou skutečnou povahu, ačkoliv její dračí
          instinkty zůstávaly ostré jako dřív. Kousla se do jazyku, aby přestala myslet na svůj stále větší hlad, který
          v ní pach krve probouzel. Shyvana vyšplhala na vrchol věže, kde si mohla lépe prohlédnout okolí, a její pohled
          zaujaly tlusté propletené stromy na kraji mýtiny, jejichž listí zašustilo.
          Shyvana skočila z okna strážní věže a přistála na nohou o pět pater níž. Ve větru zachytila náznak krve a
          rozeběhla se směrem na západ do lesa. Běžela za pachem a vyhýbala se větvím. Na okraji mýtiny na Thommově
          znetvořeném těle hodovala velká kočkovitá šelma se zlatou srstí. Ono stvoření mělo na ramenou černě opeřená
          křídla a jeho rozeklaný hadí ocas sebou mrskal, jako by měl vlastní vůli.
          Pach čerstvé krve byl omamný, ale Shyvana se přinutila soustředit na lov. Přidala se k Demacii, aby byla
          součástí něčeho většího, ne aby podléhala svým zvířecím touhám.
          Opatrně se plížila k šelmě, a když se připravovala k výpadu, cítila, jak jí v rukou hřeje dračí oheň. Ale než
          mohla zaútočit, stvoření vzhlédlo od své oběti. Tvář mělo holou a vrásčitou, jako starý muž. Usmálo se na
          Shyvanu přes zakrvácené tesáky.
          „Klidně si dej,“ řeklo.
          Shyvana slyšela příběhy o lítých veloxech, o jejich zálibě v lidském mase a nesmírné mrštnosti. Ale na to, jak
          děsivou lidskou tvář toto stvoření mělo, ji nepřipravilo nic. Jeho nemrkající oči na ni upíraly pohled,
          zatímco se stvoření odkradlo do křoví a zmizelo. Shyvaně srdce bušilo jako o závod, když vyběhla za šelmou,
          aby ji chytila a zabila. Veloxova srst se téměř ztrácela v kropenatém slunečním světle a maskovala jeho trup,
          když přeskakoval padlé ostrobuky a prudké potoky. Krev ve svém dechu ale zamaskovat nedokázal, a tak Shyvana
          sledovala pach.
          Cestu dál tarasil padlý balvan. Veloxovy drápy jen zaškrabaly o kámen, jak ho přeskočil a zmizel za ním.
          Shyvana zabořila paty na vrcholku skaliska, aby zastavila svou hybnost – kámen značil okraj širokého útesu,
          který pokračoval strmě dolů.
        </p>
      </div>
      <div class="col-md-6 col-sm-12">
        <p class="v h text-center p-4">
          Na druhé straně pokračoval les donekonečna a velox už byl hluboko v houští. Shyvana si povzdechla; přes
          propast vedla jen jedna možná cesta a k té se zrovna uchylovat nechtěla.
          Rozhlédla se, aby se ujistila, že se nikdo nedívá, nabrala do plic tolik vzduchu, kolik jen dokázala, a
          cítila, jak ji v hrudi pálí vlastní dech. I přes táhlou strž cítila Thommovu krev z veloxových tesáků. Poddala
          se hladu natolik, že se jí pod kůží rozhořel žár jako v peci. Vydechnuvši proud ohně Shyvana nabrala podobu
          obřího draka. Strž se otřásla pod náporem ozvěny jejího mocného řevu. Roztáhla svá silná sametová křídla a
          vrhla se přes propast k lesu na druhé straně.
          Teď už se nemusela krčit mezi stromy. Místo toho se hnala skrz větve a rvala na kusy vše, co jí stálo v cestě.
          Sklopila křídla a les se změnil ve vír hnědi a zeleně. Lesní medvědi, stříbrní losi a další zvěř jí prchali z
          cesty. Shyvana si užívala sílu, kterou ji naplňoval jejich strach. Vydechla proud žhavého ohně a spálila hustý
          háj na žhnoucí popel.
          Před sebou spatřila náznak zlaté srsti a skočila veloxovi na záda. Zakousl se jí do boku, ale ona si té
          bolesti nevšímala.
          „Já tě znám,“ zavrčel velox, který se snažil vymanit z jejího sevření. „Tobě říkají Spoutaná.“
          Zlatavá šelma skočila, sekla ostrými prackami a poranila jí hrdlo svými zuby. Shyvana jí zanořila drápy do zad
          a užívala si pocit pramenící z trhání masa.
          „Proč mě lovíš?“ zeptal se velox. „Nejsme nepřátelé.“
          „Zabil jsi vojáka demacijské armády,“ řekla Shyvana. „Jmenoval se Thomme.“
          Velox ji poranil na krku do krve, ale ona vychrlila oheň a odvrátila se, aby se vyhnula plamenům.
          „Byl to tvůj přítel?“
          „Ne.“
          „A přesto se snažíš pomstít jeho smrt. Bojím se, že na těch povídačkách něco je. Jsi jen ochočené zvíře.“
          Shyvana zavrčela.
          „Alespoň nezabíjím lidi,“ řekla.
          „Vážně?“ usmál se velox zakrvácenými zuby. „Ty snad neprahneš po lidské krvi?“
          Shyvanna veloxe obkroužila.
          „Vidím v tvých očích hlad,“ řekl. „Chuť na živé maso. Potřebuješ lovit stejně tak jako já. Koneckonců, maso
          bez pořádné honičky neskýtá žádnou zábavu.“
          Teď se Shyvana usmála.
          „A tím se dostáváme k mému úmyslu,“ pronesla.
          Shyvana se vrhla kupředu. Jedním rychlým pohybem přišpendlila veloxovo tělo na lesní zem pokrytou mechem a
          listím a zakousla se mu do hrdla. Velox vyplivl žíravý jed a sápal se jí po hrudi, až jí z kůže vytrhával
          šupiny. Shyvaniny oči plály vlivem účinku jeho jedu, neboť ji rány pálily, ale sevření nepouštěla.
          Veloxova kdysi lesklá srst byla nyní lepkavá a potřísněná krví. Jeho skelné lidské oči vyděšeně zíraly na
          Shyvanu, zatímco z něj vyprchával život.
          Přestože její hlad byl neúprosný, Shyvana se zarazila dřív, než jeho tělo začala požírat. Vydechla, vychrlila
          z hrudi dračí oheň a otřásla se, když se změnila zpět v člověka. Znepokojilo ji, jak moc si tenhle zářez
          užívala. Stále se třesouc zvedla veloxovo tělo a odtáhla ho zpátky k rozsedlině. Tam bude ležet jakožto důkaz
          jejího nelidského hladu, ukrytý v temnotě pod skálou.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>