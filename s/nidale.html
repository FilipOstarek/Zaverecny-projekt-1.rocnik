<!doctype html>
<html lang="cs">

<head>
  <title>League of Legends - Nidalle</title>
  <meta name="description" content="League of Legends - Příběh postavy Nidalle">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/nidalee.jpg" alt="Nidalle">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Snidalee.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">NIDALLE</h1>
  <img class="card-img-top or" src="../img/header.png" alt="header">
  <h2 class="text-center karta">ZÁKEŘNÁ LOVKYNĚ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Daleko, předaleko od drsných pouští Velké Sai, přes savanové pláně a horské stepi, leží rozsáhlé džungle
          východní Shurimy. Jsou zahalené tajemstvím a jsou domovem divokých, fantaskních zvířat a hustých lesů kypících
          životem. Ale i když je možné tam najít krásu, ze které oči přecházejí, stejnou měrou tam číhá nebezpečí a
          smrt.
          Nikdo neví, jak se Nidalee ocitla sama v srdci džungle. Nemluvně oděné do potrhaných hadrů sedělo samo na
          listnaté půdě a jeho pláč se ozýval mezi stromy.
          Nepochybně právě tohle pumy přilákalo.
          Matka, která se toulala se svými mláďaty, se přiblížila k opuštěné holčičce, neboť možná zachytila pach něčeho
          povědomého... nebo alespoň něčeho, co by stálo za záchranu. Přijala Nidalee bez váhání a napůl ji vedla, napůl
          táhla zpět do svého doupěte.
          Dívka žila ve společnosti šelem, rvala se o jídlo a hrála si se svými novými sourozenci. Vyrůstala bez
          jakéhokoliv vztahu se svým vlastním druhem či společností smrtelníků obecně.
        </p>
      </div>
      <div class="col-xs-12 col-md-6 col-lg-4">
        <p class="v h">
          Pumy Nidalee vychovaly jako lesní
          zvíře a s tím, jak roky plynuly, z ní vyrostla schopná lovkyně – ale zatímco její opatrovníci dávali přednost
          zubům a drápům, Nidalee se naučila využívat své okolí. Vyráběla léčivé masti z medovek, hledala podivně zářící
          květiny, které osvětlovaly noc, a dokonce pomocí výbušných semínek zaháněla pryč teritoriální šerovlky.
          Přesto Nidalee občas ztrácela vládu nad svým vlastním tělem. Její ruce a nohy bez varování střídaly lidskou a
          zvířecí podobu. Občas se v horečnatém deliriu vypotácela z doupěte a následovala mlhavé siluety dvou podivných
          postav – šeptaly k ní nesrozumitelným, leč sladkým hlasem. Přinášely Nidalee pocit pohodlí a tepla, přestože
          ji pumy naučily mít se před cizinci na pozoru.
          A to mělo dobrý důvod.
          Období letních dešťů právě vrcholilo, když se poprvé setkala s Kiilashi. Tito vastajští lovci každou sezónu
          vtrhli do lesů a hledali výstavní trofeje, které by sloužily jako důkaz jejich zdatnosti. Nidaleeina adoptivní
          matka se je snažila odehnat, ale padla, neboť ji zranily jejich čepele a kopí.
          Ale ještě dřív, než Kiilashové stihli stárnoucí pumu dorazit, se Nidalee vrhla z podrostu a žalostně a vztekle
          zavyla.
        </p>
      </div>
      <div class="col-xs-12 col-md-6 col-lg-4">
        <p class="v h">
          Něco se změnilo. Cítila v sobě ducha koček z džungle a proměnila se jako nikdy dřív. Vyskočila jako
          šelma a svými jako břitva ostrými drápy srazila k zemi nejbližšího lovce, načež se opět otočila ve své lidské
          podobě, aby chytila jeho kopí. Ostatní Kiilashové zavrčeli a zasyčeli, když to uviděli, a Nidalee ke svému
          překvapení zjistila, že jejich řeči zčásti rozumí.
          Proklínali ji, vyvolávali jména svých předků vastayashai'rei, zatímco utíkali z boje s prázdnou.
          Nidalee odhodila kopí stranou a vzala umírající pumu do náruče. Její sourozenci se přibližovali s
          ostražitostí, ale po smrti své matky nakonec tvaroměnce přijali za svého nového vůdce – od tohoto dne
          přísahala, že bude bránit svůj osvojený domov proti všem, kteří by ho chtěli vydrancovat.
          Postupem času se naučila své schopnosti lépe ovládat a nakonec hravě střídala obě své podoby. Možná že to byla
          touha najít ostatní zástupce svého druhu, která ji dovedla k chameleonské poutnici Neeko, ale ty dvě začaly
          být po čase nerozlučné. Nidalee své zvídavé nové společnici s potěšením předávala zkušenosti a spolu si
          užívaly průzkum četných divů džungle, až se jednou Neeko rozhodla vydat za svým osudem mimo shurimské břehy.
          I teď zůstávají husté lesy poslední skutečně nezkrocenou divočinou ve známém světě a určitou záhadou dokonce i
          pro Nidalee. Ale přesto, během vzácných, tichých okamžiků se lovkyně přistihne, jak vzpomíná na svůj vlastní
          původ – a na své setkání s Kiilashi – a jak přemítá o tom, jestli se někdy o tom všem dozví pravdu...
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 nidale p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Lidská krev</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Hlasité prásknutí. Pach kolomazi, kouře a prachu.
          Tyhle zvuky a vůně do lesa nepatřily.
          Lovkyně zamířila ke zdroji zvuku a připravila si kopí. Sledovala štiplavý pach bludištěm kmenů a hustého
          podrostu.
          Zanedlouho narazila na známé místo – na malou mýtinku u nábřeží. Bylo to klidné místo kypící životem,
          rozdělené mělkým, ale bouřlivým potokem. Ryb zde bylo tolik, že je do svých nemotorných tlapek dokázalo chytit
          i kotě. Klidný vzduch proťalo velmi bolestivé kvílení něčeho – či někoho.
          Nidalee si vybrala místečko za tlustým stromem na břehu potoka a dávala pozor, aby své kopí skryla za jeho
          kmenem. Hned za řekou klečel vastaja s plazími rysy. Držel si rameno, a přestože sténal bolestí, oči měl
          doširoka otevřené vztekem. Lovkyně si všimla, že jeho dlouhý ocas byl lapený v pasti. Do šupinatého těla se mu
          zakously obrovské kovové zuby.
          Nad vastajou se tyčil člověk držící nějakou dlouhou, ošklivou zbraň. Nidalee zírala na mrtvé, lesklé dřevo
          obalené kolem kovové hlavně. Něco takového už předtím viděla. Střílely smrtící semena, která dokázala snadno
          prorazit cíl a létala tak rychle, že je její oči nedokázaly sledovat.
          Vystoupila zpoza stromu a úmyslně zašustila mrtvými listy pod nohama. Muž natočil hlavu jejím směrem, ale
          zbraní stále mířil na zraněného vastaju. Její kopí vidět nemohl.
          „Ale, ale. Copak to tady máme?“ Člověk si ji prohlédl hladovým pohledem od hlavy až k patě. „Ty ses ztratila,
          zlatíčko?“
          Lovkyně věděla, jak jeho druh zvládnout. Lidé se často nechali odzbrojit jejím vzhledem – jejich oči viděly
          jen její něžné rysy. Zůstávala bez výrazu, opatrně si měřila vzdálenost mezi nimi a upravila si úchyt kopí.
          Její oči spočinuly na zbrani v jeho rukou.
          Ušklíbl se na divoženku, neboť si její nehybnost vykládal jako strach. „Ještě jsi nic takovýho neviděla? Pojď
          se podívat. Já ti neublížím,“ vábil ji ten muž. Otočil se od své kořisti a natáhl ruku se svou zbraní.
          Jakmile přestala mířit na vastaju, Nidalee se vymrštila zpoza stromu. Vrhla své kopí proti mužově trupu a
          skočila přes řeku, přičemž se zahalila lítou, divokou magií. Její rysy se v mžiku změnily – nehty ztvrdly do
          drsné špičky, z kůže vyrašila plavá srst a kosti se ohnuly do štíhlejšího tvaru.
          Muž uskočil příliš pomalu. Kopí mu prořízlo maso v nadloktí a srazilo ho na zem. Nidalee v podobě mrštné pumy
          přistála přímo na něm a ostrými drápy mu drásala tenké oblečení. Přitlačila svou přední tlapou na jeho čerstvé
          zranění a odměnou jí bylo bolestivé zavytí.
          Puma se krčila nad mužem, otevírala čelisti dokořán a ostrými zuby ohrožovala jeho hrdlo. Člověk zavřeštěl,
          když ho Nidalee pomalu kousla do krku – jen natolik hluboko, aby vytryskla krev, ale nezabila ho. O pár
          okamžiků později pustila mužovo hrdlo a přesunula se, aby jí viděl do tváře. Obnažila na něj zakrvácené zuby.
          Kolem ní se prohnal další poryv magie a ona opět nabrala podobu ženy, jejíž ostré zuby nebyly o nic méně
          hrozivé. Pořád se krčila nad ním a dívala se na něj jasnýma smaragdovýma očima.
          „Buď odejdeš, nebo zemřeš. Rozumíš, člověče?“
        </p>
      </div>
      <div class="col-md-6 col-sm-12">
        <p class="v h text-center p-4">
          Lovkyně nečekala na odpověď. Utrhla mu z košile cár látky a přistoupila ke zraněnému vastajovi. Během několika
          sekund zneškodnila past a uvolnila z ní jeho ocas. Jakmile byl na svobodě, skočil po člověkovi.
          Nidalee vastaju chytila za paži a držela ho zpátky. Muž, který byl ztuhlý strachem, spatřil šanci na útěk a
          chvatně se odplazil z dohledu.
          Plazí tvor vymanil svou ruku z Nidaleeina sevření, prskal a nadával v jazyce, který nepoznávala. Pak se ve
          známé řeči dožadoval: „Proč jsi ho nechala jít?“
          Nidalee ukázala na místo, kudy člověk utekl, a na jasně rudé krvavé skvrny. „Budeme ho sledovat. Jestli jsou
          tu ostatní, zavede nás k nim. Jestli neodejdou, zemřou společně.“
          Vastaja nevypadal, že by ho to uspokojilo, ale nic neříkal. Nidalee si klekla k řece a vyprala cár látky,
          kterou vytrhla z mužova oblečení.
          „Řeklas mu... člověk,“ promluvil a podivně si přitom šlapal na jazyk. Ústa měl velmi široká a mezi
          jednotlivými slovy míhal svým rozeklaným jazykem.
          Nidalee mu rameno ovázala vlhkou, čistou látkou. „Ano.“
          „Ty nejsi člověk?“
          „Ne. Já jsem jako ty.“
          „Žádný vastaja není jako ty. Ty jsi člověk.“
          Nidalee mu látku kolem ramene těsně stáhla, až sykl bolestí. Podařilo se jí zamaskovat úsměv tak, že zuby
          zajistila uzel.
          „Říkají mi Nidalee. A tobě?“
          „Kuulcan.“
          „Kuulcane. Moje rodina vyráží dnes v noci na lov. Přidáš se k nám.“
          Vastaja si protáhl paži, aby obvaz vyzkoušel. Byl těsný, ale neomezoval ho v pohybu. Podíval se na lovkyni,
          která nad ním stála se založenýma rukama.
          Kuulcan přikývl.
          Percy seděl u ohně a tvář mu plála sytou červení – zčásti kvůli adrenalinu, zčásti kvůli pivu, ale převážně
          kvůli té potupě. Vyprávěl svým třem společníkům o té divoké ženě a oni se ne a ne přestat smát. Jeden z nich
          se začal natřásat kolem ohně s kytarou a zpíval oplzlou modlitbu „Královně džungle“, zatímco ti druzí dva se
          řehotali a tančili.
          „Buďte zticha, vy hlupáci zatracený,“ žádal je, za což se mu dostalo ještě hlasitějšího smíchu. „Mohla by nás
          uslyšet.“
          Percy, unavený těmi urážkami a plný přespřílišného množství piva, se odplížil pryč od svých loveckých kolegů,
          aby vyslyšel volání přírody. Zranění ho pořád strašlivě bolelo a na světě nebylo dost pití, aby zahnalo ten
          pocit, jak se mu kolem hrdla svírají její zuby.
          Když si znovu zapínal pásek, uvědomil si, že zpěv a smích ustal. Dokonce i vítr přestal vát. Neslyšel žádné
          šustění listí ani kymácení větví.
          Kromě chabého světla jejich skomírajícího ohně obklopovala jejich tábor naprostá temnota. Daleko před ním na
          okraji tábora se ve stínech něco zalesklo. Percy si promnul oči a zamžikal, neboť v té tmě sotva něco viděl.
          Najednou se podrost začal třást a vrzat. Listy každé kapradiny a stromu se třásly pohybem. V temnotě před ním
          se otevřel bezpočet párů očí a jeho ohlušil chorál vytí a kočičího syčení.
          Percy poznal ty smaragdové oči, které byly k němu nejblíž. Už v nich nezbývala ani stopa lidskosti. Oči
          zamrkaly a zmizely a v uších mu zavrčel hlas.
          „Varovali jsme tě.“
          Ani nestačil vykřiknout, než se mu ostré zuby zabořily do krku – a tentokrát se nezastavily, když vytryskla
          krev.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>