<!doctype html>
<html lang="cs">

<head>
  <title>League of Legends - Ivern</title>
  <meta name="description" content="League of Legends - Příběh postavy Ivern">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/ivern.jpg" alt="Ivern">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sivern.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">IVERN</h1>
  <img class="card-img-top or" src="../img/header.png" alt="header">
  <h2 class="text-center karta">POTULNÝ OPATROVNÍK</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Ivern Stromonožka, známý také jako Otec zeleně, je napůl člověkem a napůl stromem a toulá se po lesích
          Runeterry, kde pečuje o život všude, kudy kráčí. Zná tajemství přírodního světa a je dobrým přítelem všeho, co
          roste, létá a běhá. Ivern se toulá divočinou a předává podivnou moudrost každému, koho potká. Obohacuje lesy a
          příležitostně svěřuje upovídaným motýlům svá tajemství.
          Za dávných časů byl Ivern krutým freljordským válečníkem s nezlomnou vůlí a neutuchajícím odhodláním. Byl však
          naprosto bezmocný, když Ledorození získali na síle a v Ivernovi i jeho rodu viděli pouhé smolaře a smrtelníky,
          kteří se odvážili postavit se jejich vůli. Spolu se svými soukmenovci spřádal plán, jak nové pány vládnoucí
          magií sesadit z trůnu. Ivern Krutý se spolu se svým praporem zkušených válečníků vydal z přístavů Ledové
          stráže na plavbu k daleké zemi, která měla být podle legendy zdrojem veškeré magie. Pokud by se Ivernovi
          podařilo zmocnit takové síly, dokázal by Ledorozené porazit. Když se loďstvo ztratilo za horizontem, vyplulo z
          paměti Freljorďanů, neboť už jej nikdy nikdo nespatřil; vytratilo se z freljordské historie stejně jako stopy
          zaváté zimním sněhem.
          Moře však o žádné vznešené činy nestálo a drtilo lodě vlnami jako čelisti, což otřáslo odhodláním i těch
          nejdrsnějších mužů. Poté, co Ivern svým mečem ztrestal mnoho vzbouřených zbabělců, přistála jeho flotila u
          břehů Ionie, kde se bez smilování vypořádal s místními, již se mu postavili. Ioňané se vzdali a zavedli
          Freljorďany do posvátného hájku, jenž nazývali Omikayalan, Srdce světa. Většina Ivernových mužů si myslela, že
          se jedná o dar dobyvatelům, o gesto oddanosti. Ale bylo to právě v oné zelenající se zahradě, kde narazili na
          nejtvrdší odpor.
        </p>
      </div>
      <div class="col-xs-12 col-md-6 col-lg-4">
        <p class="v h">
          Objevil se nový záhadný nepřítel. Obludná stvoření, napůl lidé a napůl zvířata, lovila stále se zmenšující
          prapor a domnělé dobyvatele neúprosně kosila. Ivern však vytrval, dokud s poslední hrstkou vyčerpaných
          bojovníků nedosáhl toho, co bylo pro Ioňany tak posvátné: Vrby bohů, obrovského stromu se závojem
          pavučinovitých lístků, jež se třpytily zlatozeleným světlem. Zatímco jeho muži byli v posledním útoku
          zmasakrováni, Ivern stál uchvácen pohledem na tajemný strom. Toužil rozdrtit odhodlání svých nepřátel, a tak
          pevně sevřel svou bojovou sekeru a úderem o síle deseti mužů sekl do stromu. Necítil však žádný náraz. Necítil
          nic. Když Vrbu bohů porazil, viděl pouze oslepující světlo, jak ze stromu vyprchal veškerý život.
          To, co následovalo, bylo ještě zvláštnější – jeho paže srostly se sekerou i dřevem Vrby. Jeho končetiny se
          prodloužily, vyrostly mu na nich suky a byly drsné na dotek. Bezmocně stál a sledoval, jak se to samé děje s
          celým jeho tělem. Za několik okamžiků měřil deset stop a zíral z výšky na mýtinu na těla svých padlých
          spolubojovníků. Necítil tlukot srdce, ale byl při smyslech a vnímal.
          Hluboko v sobě uslyšel hlas. „Dívat se...“ řekl.
          Připadalo mu to jako pár sekund: Těla padlých se rozložila pod armádou barevných hub a bzučícího hmyzu.
          Mrchožrouti se nakrmili jejich masem, hodovali ptáci i vlci. Kosti shnily, proměnily se v úrodnou půdu a
          semena ovoce snězeného dobyvateli vyklíčila a vyrostla v ovocné stromy, které nesly své vlastní plody. Nové
          kopce se zvedly a opět padly, jako plíce plnící se dechem. Lístkům a okvětním plátkům tepala barevná srdce. Ze
          smrti, jež ho obklopila, explodoval život bezpočetnými způsoby.
          Ivern takovou nádheru ještě nikdy neviděl. Život v každé své podobě byl navzájem propletený neuvěřitelným
          uzlem, který nechtěl být rozvázán. Přemýšlel o chybě, kterou učinil, o krutosti, s níž jednal, a pocítil
          ohromný zármutek.
          Plakal a slzy, kapky rosy, stékaly po jeho kůře a listech, jež pokrývaly jeho nové stromovité tělo. Stává se
          teď ze mě Vrba bohů? podivoval se.
        </p>
      </div>
      <div class="col-xs-12 col-md-6 col-lg-4">
        <p class="v h">
          Vtom hlas uvnitř Iverna promluvil podruhé. „Naslouchat...“ pravil. A tak učinil, jak hlas řekl.
          Zprvu nic neslyšel. A potom: pláč bezpočtu tvorů, hukot řeky, vytí stromů a kanutí slz mechu. Ti všichni
          oplakávali smrt Vrby bohů v symfonii nářku. Iverna se zmocnila lítost a prosil o odpuštění. K jeho nohám se
          přitulila malá veverka. Pocítil pohledy zvířat v okolí. Rostliny se k němu upínaly svými kořeny. Zírala na něj
          celá příroda a on pocítil hřejivé teplo odpuštění.
          Když se Ivern konečně pohnul, uplynulo celé století. Násilí a zloba z jeho minulosti byly pouhou ozvěnou v
          srdci. Už nikdy nebude tím mužem, který způsobil tolik zkázy. Zeptal se vnitřního hlasu, proč zrovna on? Proč
          to byl on, kdo byl ušetřen?
          A hlas promluvil potřetí. „Růst...“ řekl.
          To mu zamotalo hlavu. Měl růst sám, a nebo měl pomoci ostatním? Rozhodl se, že pravděpodobně obojí – komu by
          se nehodila pomocná ruka? Ivern se na sebe podíval: na svou kornatou kůži, houbu na své paži a na rodinku
          veverek, která se zabydlela v místech, kde nosíval zbraň. Tohle nové tělo jej ohromovalo. Zjistil, že může
          zarýt prsty do země a komunikovat s kořeny či hmyzem. Dokonce i samotná půda měla své vlastní názory!
          Ivern se rozhodl, že dokonalým začátek by bylo seznámit se se všemi tvory na zemi, a tak se vydal je poznat.
          Trvalo to několik století – nevěděl přesně kolik, protože čas běží jako splašený, když se dobře bavíte!
          Bloumal všude možně a pěstoval blízká přátelství s tvory všech velikostí. Sledoval jejich malá nedorozumění a
          příležitostně jim nabídl pomocnou ruku. Pomohl píďalce přes cestu, dováděl s rozvernými pařezáči, objímal
          pichlavé losáky, aby měli radost, a žertoval s moudrými postaršími houbami. Kamkoliv Ivern vkročil, les
          rozkvétal v neutuchajícím jarním bujení a tvorům se dobře dařilo.
          Sem tam zachránil zvířata, kterým neprávem ublížily nepozorné šelmy. Jednou takhle našel zraněného kamenného
          golema. Věděl, že je ta chudinka na pokraji smrti, a tak jí vytvořil nové srdce z říčního oblázku. Podle
          tradice všech nerostných tvorů se z golema stala Ivernova oddaná přítelkyně. Pojmenoval ji Sedmikráska podle
          květin, které záhadně vyrašily na jejím kamenném těle. Když nyní Ivernovi hrozí nebezpečí, vždy mu přispěchá
          na pomoc.
          Někdy narazil na osady lidí, z nichž většina byla převážně mírumilovná. Říkali mu Stromonožka nebo Otec zeleně
          a vyprávěli si příběhy o jeho zvláštní shovívavosti. Brali však víc, než dávali, a byli krutí a lidští – Ivern
          z toho byl nesvůj, a tak raději z jejich společnosti odešel.
          A hlas v něm promluvil počtvrté.
          „Ukázat.“
          Ivern opustil lesy a vydal se do světa lidí. Jeho staré odhodlání se mu vrátilo, nikoliv však jeho vztek a
          zloba. Doufal, že jednoho dne dokáže navrátit to, co vzal. Pokud se měl stát novou Vrbou bohů, musel pečovat o
          lidstvo a pomoct jim dívat se, naslouchat a růst. Kdysi býval Ivern člověkem, a proto věděl, že to nebude
          lehký úkol. Usmál se a vyzval sám sebe, aby toto poslání dokončil, než slunce naposled zapadne. Věděl, že bude
          mít dostatek času.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 ivern p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Dar jedu</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Pro většinu lidí je sto let hodně dlouhá doba. Za jedno století lze prozkoumat celý svět, potkat tisíce lidí
          či dokončit bezpočet mistrovských děl. A proto si někdo může myslet, že stát na jednom místě více než jedno
          století je obrovská ztráta času. Za tu dobu však Ivern Stromonožka dosáhl více věcí, než by se komukoliv
          jinému zasnilo.
          Rozsoudil například dlouhotrvající při kolonie lišejníku s hostitelským kamenem, pomohl každé generaci zimních
          veverek najít zapomenuté podzimní žaludy a přemluvil osamělou vlčici, aby se připojila ke své staré smečce i
          přesto, že její vytí nazývali „pískáním”.
          Ivernovy prsty se nořily hluboko do hlíny a pronikaly mezi ostražitými hlízami a zapomnětlivými žížalami, aby
          navázaly konverzaci s kořeny starších stromů – a les kolem něj rozkvétal. A bylo toho samozřejmě mnohem více,
          ale tyto příklady jako důkaz jeho těžké práce po celé století bohatě stačí.
          Vše šlo jako po másle až do chvíle, kdy osiky začaly brblat o jakýchsi temných událostech na kraji lesa.
          „Lovci!“ ozývalo se v jejich kořenech, které polekaly půl lesa.
          Ivern věděl, že jsou osiky poněkud úzkostlivé a v panice třepotají listy i při pohledu na zatoulaného
          hlemýždě, a navíc: lov není zase tak špatný, neboť v kruhu života nepřijde nic nazmar. Nicméně osiky
          vystrašily drozdy, kteří to vyzvonili motýlům, a kdykoliv znali motýli nějaké tajemství, vmžiku o něm věděl
          celý les.
          A tak se Ivern narovnal, uklidnil kolonii mravenců, jejichž starobylé obydlí se právě přemístilo, protáhl se a
          oklepal vrstvy staré suché kůry. S každým rozkvetlým krokem lesem však znepokojení narůstalo.
          Jsou tři, brebentily veverky.
          Oči jako dva krvavé měsíce, mumlali říční krabi.
          Jsou krvežíznivější než losáci, tvrdili losáci.
          Sokoli stěhovaví se dušovali, že si lovci přišli pro jejich vejce. Chrysantémy starorůžové se obávaly o své
          překrásné okvětní lístky, což znepokojovalo Sedmikrásku, jež hluboce milovala své květinky. Ivern všechny
          uklidnil a poradil jim, aby se schovali, dokud nebezpečí nepomine. Předstíral, že nevidí Sedmikrásku, která si
          myslela, že se dokáže obstojně plížit.
          V trávě našel mrtvého chlupatce osmizubého. Z jeho svalnatého krku trčely tři šípy. Ivernovi tekla po tváři
          slza mízy – veverka, které říkal Mikkus, vyhopkala po jeho hrudi a jemně mu slzu setřela.
          „Lovci si berou maso k jídlu,“ řekl nahlas. „Lovci vyřezávají z kostí hračky a nástroje. Lovci sešívají
          kožešiny a činí kůže na boty.”
          Zabitému chlupatci chybělo osm blýskavých perleťových klů. Ivern se dotkl půdy a kolem chlupatce vyrostl kruh
          sedmikrásek. Viděl, že se pryč plazí malá zmije šupinkatá. Zmije šupinkaté jsou na svůj věk velice moudré.
          „Sssssschovat?“ zeptal se had.
          Ivern věděl, že se hadi stydí za své šišlání a dlouho se vyhýbali slovům, ve kterých byly sykavky. Vyzval je,
          aby čelili slovům, kterých se bojí nejvíc, ale vzali si jeho radu až příliš k srdci, a proto nyní říkali pouze
          ta, jež začínala na „s”.
          Hadi – někdy se až příliš snaží.
          „Už se nemusíš schovávat, maličká.“ Chudáček, musela to celé vidět. „Sviň se tady a pohlídej mi toho
          chlupatce, ano?“ nabádal Ivern malou zmiji. „Vrátím se, až tomu celému přijdu na kloub.“
          Chlupatčí kly o sebe bouchaly s každým krokem, a tak musela Risbell zastavit a kly převázat, aby nevylekaly
          příští kořist. Tam, směrem proti proudu řeky, za ně dostanou pěkný balík. Lidé z města v téhle době platí
          nemalé sumy za jakoukoliv domnělou vzácnou medicínu ze zapadlých oblastí.
          Niko, lovkyně s hranatou čelistí a jedním okem, našla další stopy chlupatčích kopyt. Pokývla na Edda, bohatého
          muže z města s lukem z velrybí kosti, a zašklebila se. Při pohledu na Eddův zubatý úsměv a zlověstný pohled se
          Risbell, nejmladší členka výpravy, otřásla.
          Před nimi se na mýtině pásl na své oblíbené trávě další chlupatec. Tři lovci se připlížili pomalu a tiše,
          nezašustil ani jediný lístek.
          Byli dokonale sehraní: všichni tři napjali luk a pečlivě zamířili. Chlupatcova hlava byla stále skloněná, když
          se pásl na máldrech a skaliovkách, a překážela tak při míření na pletenec svalů na jeho krku. Když se hrb
          propíchl, krev stále proudila i při odřezávání klů. Eddo říkal, že je důležité, aby byl chlupatec ještě
          naživu, když se mu kly odřezávají – zvyšuje to prý jejich účinnost.
          Po krku jí stékal pot; čekala, až chlupatec zvedne hlavu. Ve chvíli, kdy se zvíře konečně pohnulo, vyrostl
          keřík skaliovky neskutečnou rychlostí. Od kotníků až nad hlavu během jediného okamžiku. Stébla se vypínala ke
          slunci a květiny hrály všemi barvami. Kvetoucí stěna skaliovky chlupatce naprosto zakryla.
          Eddovi upadl luk. Niko se rozhlížela svým zdravým okem, div jí nevypadlo z důlku. Risbellin šíp neposlušně
          vyletěl vzduchem. Nebyla to ona, kdo tětivu pustil. Ustrašeně ustoupila k nejbližšímu stromu.
          „Říkala jsem vám, že jsou tyhle lesy prokletý,“ šeptala. „Měli bysme vypadnout. Hned.“
          „Já už jsem měla s kouzlama co dočinění,“ procedila Niko. „Udělám to pěkně postaru.“
          Dala šíp zpět do toulce a z vytáhla z opasku dlouhou, hrozivě vypadající dýku.
          Eddo učinil totéž. Oba kývli na Risbell, aby zůstala na místě a dávala pozor na kly, poté zmizeli za stěnou
          vysoké trávy. Čekala a zadržela dech, ale ani tak nedokázala zaslechnout jejich kroky. Doufala, že jednoho dne
          bude stejně tichá a smrtící jako její společníci. Stále se však nemohla zbavit pocitu neklidu – že ona zeď z
          rostlin byla varování. Vzpomněla si na historky o podivných kouzelných tvorech, které jí vyprávěla babička.
          Jen pohádky pro děti, řekla si.
          Najednou se mýtinou ozval tajuplný neznámý zvuk. Nebylo to zabučení chlupatce, ale těžké dunění kamenů
          bouchajících o zem. Ať už ten hluk způsobilo cokoliv, donutilo to Edda a Niko vzít nohy na ramena, co jim síly
          stačily. Jejich oči byly doširoka rozevřené a byli celí bledí. A poté spatřila to, co je tak vyděsilo.
          Květinka, obyčejná chryzantéma starorůžová, tančila na vrcholku porostu. Byla to vskutku podivná podívaná.
          Vtom Risbell došlo, že se přibližuje. Tráva se rozhrnula a před nimi stál olbřímí kolos z kamene a mechu.
          Živoucí stvoření z žuly oplývající nezměrnou silou, jež se pohybovalo do rytmu. Ve stejnou chvíli, kdy si
          Risbell uvědomila, co se děje, uslyšela klidný hlas, který mluvil k tomu stvoření.
          „Sedmikrásko! Buď opatrná. A... něžná!“
        </p>
      </div>
      <div class="col-md-6 col-sm-12">
        <p class="v h text-center p-4">
            Risbell popadla vak s kly, rozběhla se za Niko a Eddem a snažila se vybavit si cestu zpět do tábora. U každého
            stromu vyrostl nová zeď z trávy. Něco ji z trávy sledovalo, šustilo to stébly a pohihňávalo se to, když se
            Risbell motala na místě a hledala cestu ven. Byla sama v neznámém lese a za každým stromem byla další prokletá
            vysoká tráva, která vyrůstala mžikem oka.
            Risbell si uvědomila, že byla zahnaná do kouta, stejně jako když babička naháněla do ohrady ovce. Ačkoliv
            věděla, že je to past, pokrčila rameny a vydala se travou.
            Ivern sledoval mladou lovkyni, jak vystupuje z travnatého bludiště a blíží se k padlému chlupatci. Ta chudinka
            vypadala naprosto vyděšeně. Patrně nikdy předtím neviděla nikoho, kdo by vypadal jako on. Snažil se být milý,
            ale lidé jsou ve svých reakcích velice individuální. Třeba na rozdíl od takového kňourání domýšlivých frfňáků.
            „Prosím. Neboj se. Tedy pokud to pro tebe není běžný stav. Pokud ano, tak jen se směle boj! Počkám. Nevadí mi
            to.“
            Ivern nechtěl nikoho vystrašit. Ale nikdo nemůže cítit pocity jiných bytostí.
            „Tak sem s tím,“ řekla Risbell. Její hlas se třásl a uhnula pohledem. „Nemám tady co dělat, já vím. Máš mě
            napospas. Udělej to rychle.“
            „Rychle?“ pokrčil rameny Ivern. „No ovšem. Nenapadlo mě, že někam spěcháš. Nu dobrá tedy.“
            Dívka zavřela oči a pozvedla bradu, čímž odhalila své hrdlo. Sjela rukou k dýce a sevřela její jílec. Pokud se
            k ní přiblíží, čeká na něj malé překvapení.
            „Jen bych rád věděl proč,“ řekl Ivern a v jeho hlase zněla radost. Svými větvovitými prsty ukázal na
            chlupatcovo tělo. Jeho paže se natáhla více, než by mělo být možné, a láskyplně pohladil srst slepenou krví.
            Risbell vytasila dýku, ale záhy ucítila ostrou bolest v kotníku. V noze se jí rozprostřel chlad. Když shlédla
            dolů, spatřila viníka: zmiji šupinkatou, nejjedovatějšího hada ve Starolese.
            Instinktivně ve vzteku po hadovi sekla.
            „Ne!“ vykřikl Ivern.
            Ze země vyšvihly kořeny a chytily její ruku, takže nemohla zaútočit. Obtočily se jí kolem zápěstí, kotníků a
            kolen. Jak se snažila vymanit se ze sevření, upustila dýku.
            „Já tady umřu!“ křičela. Chlad jedu postupoval nad koleno.
            Had se odplazil k Ivernovi a vylezl mu po noze k hrudi a odtud zmizel v jeho podpaží. Znovu se objevil zezadu
            jeho hlavy a obtočil se kolem jedné z jeho větví. Svým rozeklaným jazykem olízl Ivernovi ucho.
            „Sssssem nechtěl,“ syčel had. „Ssssstrach.“
            „Prosím,“ škemrala Risbell. „Pomoz mi.“
            Ivern se na okamžik zamyslel.
            „Ach, jistě!“ Jeho medové oči se třpytily s novým nápadem. „Existuje něco, co miluje chlupatce. Především ty
            mrtvé.
            „A odpusť Syrusovi, vylíhnul se teprve nedávno a ještě neumí ovládat svůj jed. Obávám se, že ti vstříknul
            plnou dávku. Požádal mě, abych ti řekl, že ho to opravdu velice mrzí. Vystrašila jsi ho a on zareagoval čistě
            instinktivně,“ řekl Ivern. „A teď se dívej.“
            Ent si klekl k chlupatcově tělu, zavřel oči a zabroukal hlubokou zemitou melodii. Ruce měl ponořené ho hlíny a
            roztáhnul prsty. Z runy na jeho čele se do jeho natažených paží spustila v závojích blikající zelená světélka
            a přešla do půdy. Ze zdechliny vyskákaly podivné fialové houby. Zprvu byly maličké, ale jak se hniloba
            rozrůstala, prodlužovaly se jim nohy. Brzy nezbylo nic než srst a kosti. A samozřejmě armáda hub.
            „Ach ano, smradlavky nafialovělé,“ povzdychnul si Ivern. Labužnicky jednu utrhl. „Jsou vždycky tak dochvilné.“
            Kořeny pustily Risbellino tělo. Skácela se k zemi. Okamžitě se popadla u srdce. Bodavá bolest zmijího jedu už
            dosáhla k hrudníku.
            „Sněz to,“ řekl Ivern a nabídl umírající dívce fialovou houbu. „Sice nechutná jako salamandří šťáva či
            sluníčko, ale není to tak hrozné jako klíšťovková jablka.“
            Risbell netušila, o čem to ten prapodivný strom mluví, ale v danou chvíli neměla mnoho možností, ze kterých by
            si mohla vybírat. Uslyšela hlas z minulosti. Patřil její babičce. Věř přírodě, Otec zeleně povede tvou cestu.
            Vzala houbu z Ivernovy ruky. Chutnala jako hořký čaj s plísní – nic moc na poslední jídlo v životě. Vtom však
            ono ledové sevření kolem jejího srdce povolilo a stáhlo se. Za pár minut znovu cítila své nohy.
            Během svého zotavování pro ni Ivern připravil podivnou tinkturu z jakýchsi listů, mízy a vody z pramene, který
            objevil pomocí palce u nohy. Sokol stěhovavý Ivernovi přinesl kalíšek vytvořený z malého hnízda, aby mohl lék
            dívce podat.
            „Ty jsi on, že jo? Otec zeleně.“
            Ivern zakroutil hlavou, jako by o ničem nevěděl. „Víš, co můžeme ještě udělat?“ pronesl a ohlédl se na
            chlupatčí ostatky. „Mech se rád ukazuje a zkrášluje okolí.“
            A jakmile to řekl, kosti překryl hustý koberec mechu. A spolu s houbami udělal z té příšerné podívané pastvu
            pro oči.
            „Sheldonovi by se moc líbilo, jak krásné jeho ostatky jsou. Jezevci si z jeho žeber udělají úkryt před
            podzimními bouřkami. Nic nepřijde nazmar,“ řekl Ivern a obrátil se zpět k Risbell. „Vypadalo to zcela
            nesmyslně, ale dává to dokonalý smysl. Kdyby nezemřel, ty bys nepřežila.“
            „Chtěli jsme jeho kly,“ řekla Risbell. Upírala pohled na své boty a styděla se. „Bohatí lidé z města je
            chtějí. Dobře za ně platí.“
            „Ach ano, vzpomínám si na peníze. Nikdy z nich neplyne nic dobrého.“
            „Věděla jsem, že bychom ho neměli zabíjet. Babička mi říkala, že jestli chci něco zabít, musím využít všechno,
            abych zvíře uctila.“
            „Milerád bych se s tvou babičkou seznámil,“ usmál se Ivern.
            „Už je dávno pod zemí.“
            „Vrátit zemi to, co nám dala, je šlechetné.“
            Risbell se na dlouho odmlčela a poté řekla: „Mrzí mě to.“
            „Každý život je drahý.“ Něžnost, teplo a odpuštění v Ivernově hlase Risbell dojalo a rozplakala se. Ivern ji
            pohladil po vlasech. „Ani já sám bych to nezvládl lépe. O lidech jsem toho věděl tolik a ještě víc jsem toho
            zapomněl.“
            Ivern pomohl dívce na nohy.
            „Už musím jít. Slíbil jsem pulcům z Jižního jezírka, že budu sledovat jejich volby o krále leknínů. Je to
            poměrně sporný ročník.“
            O chvíli později se Risbell vynořila z lesa poblíž řeky. Napila se vody a vykopala díru, do které opatrně
            uložila chlupatčí kly. Zahrnula díru hrstkou hlíny a pronesla modlitbu, aby uctila svou babičku a vše, co ji
            naučila. To opakovala, dokud nebyly kly zcela pohřbeny. Poté se uctivě uklonila a opustila mohylku, kterou
            označila jako hrob.
            Ivern vše sledoval z hloubi Starolesa a usmál se. Chlupatčí stádo by na ni bylo pyšné.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>