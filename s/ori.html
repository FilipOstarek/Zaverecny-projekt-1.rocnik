<!doctype html>
<html lang="cs">

<head>
  <title>League of Legends - Orianna</title>
  <meta name="description" content="League of Legends - Příběh postavy Orianna">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/oriana.jpg" alt="Orianna">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sori.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ORIANNA</h1>
  <img class="card-img-top or" src="../img/header.png" alt="header">
  <h2 class="text-center karta">MECHANICKÁ DÁMA</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Orianna je plně mechanický zázrak techniky, nebylo tak tomu ovšem vždy – kdysi bývala dívkou z masa a kostí.
          Mladá piltoverská dívka Orianna se nakazila zákeřnou chorobou, a jak její orgány jeden po druhém odumíraly,
          dostávala místo nich špičkové protetické náhrady, až se stala prvním plně umělým člověkem. Jejím nejbližším
          společníkem je mechanická koule, kterou si vytvořila jako svého ochránce a přítele. Orianna se neustále snaží
          zpytovat vlastní nitro, chce zjistit, jaké je její místo ve světě, a hledá pravý smysl svého bytí.
          Vyrostla v bohaté piltoverské čtvrti, kde ji její otec – slavný vynálezce Corin Reveck – chránil před krutostí
          a nespravedlností vnějšího světa. Reveckovy výtvory byly tak překrásné a propracované do těch nejmenších
          detailů, že jeho mechanicky poháněná vylepšení těl vyhledávali i lidé, kteří netrpěli žádnými zdravotními
          problémy. Podle mnohých klientů působily zvláštně živým dojmem, jako by jejich strůjce mezi táhla a ozubená
          kolečka vplétal i magii.
          Mladá Orianna toužila naučit se tomuto řemeslu také a byla jeho neúnavnou učednicí. Její otec byl sice génius,
          ale také vyhlášený samotář, a tak veškeré jednání se zákazníky nechával jen na Orianně. Ta se tak díky své
          zvídavé a přátelské povaze brzy stala tváří jejich podniku.
          Ačkoliv Orianna jen málokdy opouštěla nejbližší okolí svého domu, častokrát se vydávala do divadla, kde
          sledovala tanečníky vyprávějící prostřednictvím přeskoků a piruet zkazky ze zemí daleko za hranicemi
          Piltoveru. Před jejíma očima se odvíjela ohromná dobrodružství: o bezvěkém mágovi, jenž křižoval poušť ve
          snaze najít kouzlo ztracené před stovkami let, o panně, jež se v magií nasáklé džungli maskovala jako balvan,
          o poutníkovi, který se toužil vydat na vrchol neuvěřitelně vysoké hory, kde každý došel uzdravení, a desítky
          dalších příběhů ze vzdálených zemí, jež rozviřovaly její představivost.
          Okouzlená vyprávěním tanečníků snila o tom, že tyto podivné a tajemné kraje také jednoho dne navštíví. Ze své
          lóže v hledišti bedlivě studovala každičký pohyb a detail a po návratu do otcovy dílny vyráběla miniaturní
          postavy, které celé čarokrásné představení znovu přehrávaly.
          Jednoho tichého dne v obchodě poté, co Orianna připevnila postarší ženě nově vyrobenou mechanickou ruku, se
          pacientka zmínila o hrozivé nehodě v Zaunu – městě, nad nímž byl Piltover vybudován. Došlo tam prý k výbuchu,
          při kterém unikl oblak jedovatých výparů a otrávil vzduch v okolních ulicích. Pokud se obětem nedostane včasné
          léčby, způsobí chemikálie postupné selhávání orgánů a pomalou, neodvratnou smrt. Všechny postižené svezli do
          lékařského tábora v srdci Zaunu.
          Orianna byla přesvědčená, že by s otcem díky svým schopnostem dokázali trpícím pomoci, a naléhala na něj, aby
          sjeli do Zaunu a udělali vše, co bude v jejich silách. Corin si uvědomoval, že vystavit se takto prudce
          jedovaté látce by bylo nesmírně nebezpečné, a své dceři tento nápad zakázal. Ta si to však nenechala rozmluvit
          a těsně před úsvitem se vyplížila z domu. Vzala s sebou tolik respirátorů, kolik jen pobrala, a před
          nasednutím na magidraulický přepravník vedoucí do hlubin Zaunu si nasadila ochrannou masku.
          Obraz zkázy, který se před Orianninými zraky rozprostřel, jí zcela vyrazil dech. Ulice v okolí místa výbuchu
        </p>
      </div>
      <div class="col-xs-12 col-md-6 col-lg-4">
        <p class="v h">
          byly zasypané troskami a Zauňané kráčeli hustou jedovatou mlhou s tvářemi zahalenými pouhými hadry namočenými
          v oleji. Za celý svůj život nebyla svědkem takového utrpení. Připojila se ke skupině dobrovolníků starajících
          se o nebožáky, které výpary zasáhly nejvíce. Noc co noc se vracela, aby opravovala rozbité dýchací přístroje a
          implantovala pacientům ezofiltry, díky nimž by se mohli toxickou mlhou pohybovat zcela bez obav.
          Poté, co už rozdala všechny svoje respirátory, si Orianna všimla malé holčičky, která nemohla popadnout dech a
          měla již smrt na kahánku. Ani na okamžik se nerozmýšlela, sundala si vlastní filtrační masku, nasadila ji
          dívce a sama si zakryla tvář jen kapesníkem. Za několik dní pak onemocněla a brzy měla problémy s dýcháním i v
          čistém vzduchu vlastního domova. S plícemi rozpadajícími se zevnitř pro ni byl každý nádech utrpením a bylo
          jasné, že její dny jsou sečteny.
          Corina selhávající zdraví jeho dcerky naprosto zničilo. Veškeré svoje úsilí napřel do práce na svém dosud
          nejambicióznějším projektu – nahradit Orianniny roztékající se plíce umělými replikami. Použil ty nejlepší
          biomechanické filtrační materiály, které si schovával pro své nejlépe platící zákazníky. Po týdnech nocí
          strávených nad výkresy svůj úžasný přístroj dokončil a připevnil jej Orianně k hrudi. A aby jí zabránil znovu
          se vystavovat takovému nebezpečí, upravil pohon mechanismu tak, aby jej dokázal natáhnout jen on sám. Umělé
          plíce fungovaly výtečně a zakrátko mohla Orianna opět pracovat v dílně.
          Její štěstí bohužel nemělo mít dlouhého trvání. Po několika měsících, kdy se těšila dobrému zdraví, se její
          stav náhle zhoršil – nákaza se rozšířila i do zbytku těla. Orianna i její otec usilovně pracovali na
          mechanických replikách různých orgánů, a kdykoliv nějaká část jejího těla vypověděla službu, měli za ni již
          připravenou náhradu.
          Jak se Oriannino tělo neodvratně měnilo, začínala čím dál víc pochybovat o vlastní identitě. Postupem času
          byla nucena měnit další a další orgány za otáčející se kolečka a převody. Většina jejích lidských vzpomínek jí
          zůstala, mezi jejím dřívějším a současným já však rostla hráz. Té změny si povšiml i její otec a Orianna občas
          slýchala, jak uprostřed noci pláče. Aby ji přivedl na jiné myšlenky, koupil jí vstupenky do piltoverského
          divadla, ona však z představení v polovině odešla se slovy, že se z dění na jevišti již dozvěděla vše
          podstatné. Corin se nedokázal vyrovnat s tím, jak jeho dcerka postupně přichází o svou osobnost. Snažil se jí
          připomínat staré vzpomínky a návyky a opravoval ji, kdykoliv se od svého dřívějšího chování příliš vzdálila.
          Orianna se řídila jeho pokyny, jeho vměšování však nesla s čím dál větší nelibostí. Přála si, aby mohla být
          zkrátka sama sebou.
          Za rok již byla Orianna téměř celá složena z různých mechanismů. Výjimkou bylo jen srdce, jemuž se plíživé
          toxiny jako zázrakem vyhnuly.
          V průběhu let, kdy se Orianna potýkala se svými obtížemi, se Corin soustředil jen na ni a svou bohatou
          klientelu zanedbával, čímž přišel o většinu mecenášů. Bez prostředků na další provozování své živnosti byli
          Orianna a Corin nuceni prodat většinu majetku a přestěhovat se dolů do Zaunu. Otevřeli si obchůdek nad
          chemotechnickou laboratoří v polovině stěny kaňonu, ve kterém se věnovali především úpravám dýchacích
          zařízení, aby dokázala filtrovat nechvalně proslulou „zaunskou šeď.
          Orianně šla práce na mechanických zařízeních lépe než kdy dříve, jelikož její prsty netrpěly žádnou únavou a
          její nelidská mysl se obešla téměř bez odpočinku. Nepotřebovala žádné měřicí pomůcky – pouhý pohled na ozubené
          kolečko jí prozradil jeho přesné rozměry a dokázala z hlavy během pár sekund vypočítat složité rovnice,
          jejichž řešení by jí dříve zabralo celé hodiny. Orianna se naučila provádět údržbu vlastního těla, promazávat
          klouby, nahrazovat opotřebované součástky a opravovat zaseknuté mechanismy, ale kdykoliv se otáčení jejích
          koleček začalo zpomalovat, musela jít za svým otcem, aby ji znovu natáhl.
        </p>
      </div>
      <div class="col-xs-12 col-md-6 col-lg-4">
        <p class="v h">
          Nekonečné tikání vlastního těla v Orianně často probouzelo zoufalství, že čas vůbec neubíhá – přinejmenším ne
          pro ni. Jak měsíce plynuly, začaly se na čele jejího otce objevovat nové vrásky a skráně mu prokvetly
          stříbrem. Oriannina ozubená kolečka se však otáčela stále stejně, aniž by se ona sama jakkoliv změnila.
          Přemýšlela, zda bude její život pokračovat tímto způsobem donekonečna, a litovala ztráty věcí, které nikdy
          nepozná.
          Jelikož byla většina Zauňanů zvyklá na vzduch nasycený chemikáliemi, navštěvovali Corinovu dílnu jen zřídka a
          obchody šly špatně. A jako by to nestačilo, od svého přestěhování do Zaunu trápily Corina prudké, nesnesitelné
          křeče na hrudi a musel často odpočívat.
          Jednoho dne si Orianna všimla mladičkého zátopníka, který kolem jejich obchůdku často chodil, a celé odpoledne
          strávila výrobou mechanické postavičky, kterou mu chtěla dát. Byl to malý panáček na klíček, jenž se po
          natažení pružiny klaněl a smekal klobouk. Dítě z něj mělo ohromnou radost. Oriannu napadlo, že životu v Zaunu
          by prospělo víc radosti, a tak začala vyrábět další takovéto hračky. Na místě, kde všechny věci pouze plnily
          svou funkci, dokázaly její báječné výtvory vyčarovat úsměvy na tvářích mnohých Zauňanů. Postavičky se
          prodávaly rychleji, než je dokázala sestavovat, a Corinova dílna začínala být slavná. Opět si mohli dovolit
          nakupovat dražší materiály, dokonce i vzácný magitechnický krystal.
          Se vzrůstajícím věhlasem rostl i počet zákazníků, ne všichni však byli vítáni. Jednoho dne se za Corinem
          zastavili nájemní rváči ve službách Petroka Grimea, mocného místního chemo-barona, aby mu výměnou za příslušný
          poplatek nabídli svou spolehlivou ochranu před zloději, darebáky a jinými potížemi všeho druhu. Corin je
          vyhnal, zastával totiž názor, že se zločinci je třeba bojovat, ne je uplácet. Ještě téže noci však jejich
          dílnu někdo poničil a ukradl jim všechny peníze. Celý další měsíc strávila Orianna výrobou nástroje, který by
          jim sloužil jako ochránce: měděnou kouli, která dokázala vystřelovat energetické výboje způsobující
          nesnesitelnou bolest. Corin si všiml, že koule automaticky pomáhá Orianně při práci, jako by mezi nimi bylo
          nějaké neviditelné spojení.
          Corinův stav se stále zhoršoval a Orianna mu musela pořizovat drahé léky proti bolesti. Starala se o něj, jak
          nejlépe dokázala, ale zaunští felčaři potvrdili, že chemikáliemi nasáklý vzduch pronikl do Corinova krevního
          řečiště a otrávil mu srdce.
          Navzdory svým pokrokům při výrobě biomechanických orgánů dosud ani Corin, ani jeho dcera Orianna nedokázali
          vytvořit stroj tak dokonalý, aby mohl být plnohodnotnou náhradou lidského srdce. Její vlastní živé srdce se
          ovšem ukázalo být vůči této nemoci obzvláště odolné. Představovalo ovšem také nepřetržitelné pouto s její
          minulostí, které ji pevně ukotvovalo v čase.
          Orianna věděla, že její otec miluje svou dceru, zároveň však cítila, že ona tou dívkou již dávno není. Třeba
          když mu dá své srdce, postará se, aby vzpomínky na ni nezemřely. A pokud by si vyrobila nové, mechanické,
          magitechnicky poháněné srdce, její plíce by už nepotřebovaly neustále natahovat. Možná by se pak čas konečně
          pohnul vpřed.
          Podstrčila svému otci uspávací lektvar a s pomocí nedávno zakoupeného magitechnického krystalu si vyrobila
          nové umělé srdce. Jeho mechanismus jemně hučel nevyčerpatelnou, stále se obnovující energií krystalu. Byl to
          úžasný výtvor, s jakým se nemohlo měřit nic, co ona nebo její otec kdy vytvořili. S pomocí koule si vyjmula
          klíč ze zad a nainstalovala místo něj nové zařízení, jehož tlukot už nebude nikdy záviset na někom jiném. Poté
          rozřízla Corinovu hruď a nahradila jeho nemocné srdce posledním kouskem, jenž dosud zbýval z Orianny, kterou
          znal a miloval.
          Orianna naslouchala pravidelnému tlukotu otcova srdce celou noc a za svítání nadobro odešla. Sice ho milovala,
          ale chtěla vidět svět. Stala se něčím zcela novým, mechanickou dámou, a když teď byla bezezbytku strojem,
          cítila se konečně svobodná.
          Corin po probuzení našel dílnu zaplněnou stovkami miniaturních figurek, mechanických panáčků, kteří
          balancovali na provaze, zpívali písničky či dokonce žonglovali drobounkými stříbrnými kuličkami. S takovou
          zásobou zboží se mohl zakrátko vrátit nahoru do Piltoveru. Zapřísáhl se však, že jednu hračku nikdy neprodá:
          zlatou tanečnici bez klíčku, která se neúnavně otáčela v nekonečné piruetě.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 ori p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Fieram</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Orianna kráčela zábavním parkem, jenž se s padajícím soumrakem vyprázdnil a utichl. Fantastická pouť sira
          Feisterlyho otevírala své brány davům natěšených Zauňanů pouze dvakrát do roka a Orianna si nechtěla nechat
          ujít příležitost spatřit její zázraky. Čekala, až všichni odejdou a umlkne hlasitý smích mísící se s tóny
          akordeonů. Ticho narušovalo pouze slabé hučení okolních trubek, jimiž proudila pára skrz čtvrť výrobců
          chemikálií. Zem byla posetá odpadky; barevné fábory a zářivé balonky se zde mísily s pomačkaným voskovým
          papírem, v němž byly ještě před pár hodinami zabalené všemožné sladkosti.
          Vedle Orianny se vznášela její mechanická koule a společně minuli stánek plný růží, které – alespoň podle
          cedule – voněly jako každý den v týdnu. Prošla kolem opičky na klíček svírající činely a vozíku naloženého
          kandovanými jablky. Žádná z těchto tradičních zaunských atrakcí nevzbudila v Oriannně zájem; měla oči jen pro
          prosklenou skříňku, jež osaměle stála v protějším rohu parku.
          Měsíčním světlem proletělo kovové mrknutí. Ten kratičký záblesk vyšel od mechanického chlapce, jenž seděl za
          sklem. Orianna dosud nic takového nespatřila a se zájmem se k němu volným krokem vydala. Měl na sobě modrý
          oblek v barvě noční oblohy a hedvábný klobouk. Místo kůže mu tělo pokrývala skořápka z porcelánu, pod níž se
          ukrývala jemná kolečka hodinového stroje, a v očích mu probleskovaly stříbrné nitky. Když k němu Orianna
          došla, jeho rty se roztáhly do úsměvu.
          „Dokážeš udržet tajemství?“ zeptal se chlapec. Jeho hlas Orianně připomínal jemnou zvonkohru.
          „Ahoj,“ odvětila. „Samozřejmě, že ano.“
          „Co bys řekla na malou výměnu? Moje tajemství za tvoje jméno.”
          „To zní fér. Jmenuji se Orianna.”
          „O-rý-JA-na,“ opakoval po ní. „Zní to tak sladce.“
          Orianna by přísahala, že na jeho porcelánových tvářích se objevil mírný ruměnec.
          „Teď je nejspíš řada na mě. Jmenuji se Fieram. A mým tajemstvím je, že se bojím vnějšího světa, ačkoliv toužím
          spatřit vzdálené mořské břehy a vysoké štíty hor.“
          „Proto žiješ v té skříňce?“ zeptala se ho. „Protože se bojíš?“
          „Takhle chodí svět za mnou,“ odvětil Fieram. „Za tím sklem jsem v bezpečí. Jsem totiž hrozně křehký.“ Ukázal
          na vlasovou trhlinu na svém předloktí. „Sama vidíš. Stárnu.“ Fieramova ústa se přeskládala do křivého úsměvu.
          Orianna se zachichotala a pokrčila rameny; tohle gesto se naučila teprve nedávno, ačkoliv si nebyla jista, zda
          ho použila správně.
          „Oho! Ještě jsi neviděla moje triky,“ řekl Fieram. Sáhl do rukávu a bleskurychle vytáhl kytici sedmikrásek.
          „Tadá!“ zvolal. „A teď...“
          Fieram si nadzvedl klobouk a mírně kývl hlavou. Kolem krempy zatřepotala křídla půltuctu mechanických holubů.
          Prudce srazil dlaně a celá skříňka se zaplnila hustým červeným kouřem. Když se o pár sekund rozplynul, byli už
          holubi pryč.
          Orianna nadšeně tleskala. Dokonce i koule uznale bzučela.
          „Úžasné!“ zvolala. „Hotové kouzlo.“
          „A to jsem to přitom trochu pokazil. Zasekl jsem se o rukáv,“ připustil a složil dlaně do klína. „Malé zázraky
          jsou moje specialita. Jako to, že sis ke mně v tomhle obrovském městě našla cestu! Zrovna ty.”
          „Mrknul jsi na mě,“ řekla Orianna. „Proč?”
          „Ty a já jsme spřátelené duše. Ale to už víš,“ poznamenal Fieram. „Proto tu přece jsi, nebo ne?“ Rozpačitě
          zašoupal nohama. Jemnost jeho pohybu Orianně očarovala.
          „Prostě jsem ještě nikoho jako ty neviděla,“ řekla mu.
          „Jsem jediný svého druhu, že? Stejně jako ty,“ prohlásil Fieram. Gestem pokynul směrem k jejímu mechanickému
          tělu a opět mrkl.
          Orianna se usmála. Fieram se naklonil proti sklu.
          „Tvůj úsměv je—“
          „Umělý?“ zeptala se. „Ano. Některé výrazy mi ještě pořádně nejdou.“
          „...překrásný,“ dokončil Fieram.
          „No, teď se kvůli tobě budu červenat já.”
          Oriannina koule, jež se jí vznášela nad levým ramenem, do ní jemně žďuchla.
          „Teď ne,“ řekla jí Orianna. Zvedla z nedalekého stánku mechanickou opičku a otočila jejím klíčkem. Hračka
          cupitala po podlaze, oči jí červeně zářily a při každém třetím kroku bouchla činely. Po chvíli se zastavila.
          „Ty nejsi jako ta opička, že ne, Fierame? Nejsi žádná natahovací postavička na klíček.“ prohlásila. „Máš
          vlastní rozum. Vlastní myšlenky.“
          „Sice jsem složen z převodů a ozubených kol, ale i já mám svoje sny, stejně jako každý.”
          „Určitě sníš o tom, že tohle místo opustíš. Musíš být za tím sklem hrozně osamělý. Pojď se mnou. Mohli bychom
          odejít společně, hned teď,“ navrhla Orianna.
          „Odejít?” vyvalil na ni Fieram překvapením oči. „Nechápu, jak to myslíš.”
          „Musel jsi přece slyšet o nekonečném shonu, jenž panuje v Zaunu, nebo o úžasných divech Piltoveru, ne?”
          zeptala se Orianna.
        </p>
      </div>
      <div class="col-md-6 col-sm-12">
        <p class="v h text-center p-4">
         
          Fieram pozvedl hlavu.
          „Ráda jezdím za soumraku Sílícím stenem, abych ještě zastihla poslední zlaté paprsky dne,“ pokračovala
          Orianna. „Z nejvyššího bodu dohlédneš až do přístavu za mořskou branou a na nekonečný jiskřivý oceán. Když tam
          jsi, jako by k tobě doléhala vůně vzdálených zemí.“
          Oriannina koule se s bzučením roztočila a opět do ní mírně strčila.
          „Klidně to můžeme udělat hned teď,“ řekla. „Fierame, chtěl bys vidět svět? Mohli bychom odejít společně.
          Ochráním tě.“
          „Nic úžasnějšího bych si ani nemohl přát,“ vydechl.
          Orianna obešla skleněnou skříňku a hledala, kde se otevírá. Všimla si malých dvířek zajištěných visacím
          zámkem. Pozvedla pěst a jedinou mocnou ranou jej urazila.
          Blížil se k nim hlídač.
          „Hej! Nech toho!”
          Orianna krátkým pohledem vyslala směrem ke strážnému svou kouli. Ta se s jasným kovovým tónem srazila s jeho
          helmou a zůstala tiše viset ve vzduchu, čekajíc na další příkaz. Orianna kývla a z koule začaly vycházet vlny
          mocné energie. Hlídač zachycený neviditelným vírem pozvedl obušek a pokusil se kouli odrazit, ta se však za
          letu roztočila a vrátila ke svému cíli.
          K Orianně běžel druhý strážný. Pokusila se vytáhnout Fierama otevřenými dvířky, jeho křeslo se v nich však
          zaseklo.
          „Fierame! Dokážeš ten svůj trik zopakovat?”
          Koule vibrovala energií a rotovala kolem prvního hlídače. Po jeho kovové přilbě tancovaly jiskřičky.
          „Myslíš tenhle?” Zatímco Orianna uhnula strážnému, sáhl Fieram do rukávu a vytáhnul z něj kytici.
          „Ne, ten druhý!”
          Fieram květy opět schoval.
          „Ten, cos udělal naposledy,“ řekla. „Honem!“
          Mechanický chlapec znovu vytáhl z rukávu hrst sedmikrásek.
          Orianna se roztočila směrem ke strážnému a její kovové šaty se roztáhly ve svištícím víru ostrých čepelí. Muž
          pozvedl obušek a trochu couvl.
          „Okamžitě běž od něj,“ poručil jí. „Ruce pryč od našeho majetku!“
          „Takhle chodí svět za mnou,“ řekl Fieram.
          Nadzvedl klobouk, zpod kterého vyletěli holubi. Hlídač chtěl udeřit Oriannu obuškem do hlavy, ta se však
          skrčila přesně v okamžiku, kdy Fieram tleskl. Zbraň rozbila boční sklo skříňky, ze které se vyvalil šarlatový
          kouř. Rázem nebylo vidět na krok.
          První hlídač držený v šachu energetickými výboji koule kolem sebe začal mlátit hlava nehlava a do každého
          úderu vkládal celou svou sílu. Koule jej však ignorovala a vystřelila k jeho helmici poslední blesk. Muž se v
          bezvědomí svalil na zem. Mechanismus spokojeně zabzučel a přeletěl zpět k Orianně. Tam pak svými energetickými
          vlnami znehybněla i druhého hlídače.
          Orianna vkročila do skříňky zaplněné kouřem. Zvedla chlapce z křesla, nohy mu však zůstaly ve skrčené poloze.
          „Fierame! Fierame, musíme odejít.”
          „Odejít? Nechápu, jak to myslíš.“ Rozbitou skleněnou výplní vyletěl párek holubů, po několika metrech však
          spadli na zem.
          „Fierame, postav se, ať můžeme jít,” řekla Orianna s úděsem ve tváři. „Prosím.”
          „Oho! Ještě jsi neviděla moje triky.“ Vytáhl z rukávu kytici.
          Orianna si nevšímala Fieramova pokusu smeknout klobouk a stále skrčeného ho vytáhla ven. Koule právě zahnala
          druhého strážného do rohu, kde se po chvíli bezvládně zhroutil.
          „A to jsem to přitom trochu pokazil. Zasekl jsem se o rukáv,“ řekl Fieram.
          „Co říkáš... ty se... opakuješ?“ vykoktala Orianna. Hlava se chlapci zaklonila v podivném úhlu, opět mu ji
          tedy narovnala.
          „Mým tajemstvím je, že se bojím vnějšího světa,“ řekl.
          Orianna si všimla výšivky na jeho vestičce.

          Fantastická pouť sira Feisterlyho
          Famózní Fieram
          Byl to jen prostý automaton, atrakce pro návštěvníky.
          „A já si myslela, že máš vlastní rozum. Vlastní myšlenky. Jako já,“ povzdechla si.
          Fieram na ni pohlédl svýma stříbřitýma očima. „Jsem jediný svého druhu, že?“ Rozpačitě zašoupal nohama, i když
          mu trčely do vzduchu. Stejně jako ty.“
          Koule se vrátila k Orianně a jemně zabzučela.
          „Měli bychom jít,“ zašeptala dívka. Posadila Fierama zpátky do křesla, které postavila hned vedle rozbité
          skleněné skříňky. „Přeju ti hodně štěstí.“
          „Malé zázraky jsou moje specialita,“ řekl. „Jako to, že sis ke mně našla cestu.”
          „Sbohem, Fierame,“ rozloučila se Orianna potichu. Dvojice hlídačů ležela v bezvědomí na zemi. S koulí
          vznášející se po boku se vydala k východu.
          Ohlédla se, až když byla u vysoké brány zábavního parku. Otočila se a měla pocit, že v dálce zahlédla záblesk
          kovového mrknutí.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>s