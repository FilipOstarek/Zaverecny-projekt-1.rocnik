<!doctype html>
<html lang="cs">

<head>
  <title>League of Legends - Wukong</title>
  <meta name="description" content="League of Legends - Příběh postavy Wukong">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/wukong.jpg" alt="Wukong">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Swukong.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">WUKONG</h1>
  <img class="card-img-top or" src="../img/header.png" alt="header">
  <h2 class="text-center karta">OPIČÍ KRÁL</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Wukong je rozverný vastajský taškář, který využívá svou sílu, hbitost a inteligenci k tomu, aby zmátl své
          soupeře a získal nad nimi výhodu. Poté, co našel věrného přítele ve válečníkovi známém jako Mistr Yi, se stal
          posledním studentem prastarého bojového umění wuju. Nyní putuje Ionií ozbrojen čarovnou holí a dělá vše pro
          to, aby svou zemi ochránil před záhubou.
          V korunách stromů ionských lesů sídlí vastajský kmen Šimonů. Jelikož si tento moudrý a opatrný národ opičích
          lidí nade vše cení míru, rozhodl se vybudovat svou společnost daleko od tvorů kráčejících po zemi, v korunách
          těch nejvyšších stromů celé Ionie. Šimoni se na život dívají jako na evoluční pouť za dosažením moudrosti a
          věří, že po smrti se přemění na kámen, který se vrátí do země a vydá se na opětovnou cestu vzhůru za novým
          životem.
          Už od raného mládí toho měl Kong s ostatními Šimony jen velmi málo společného. Impulzivní, chytrý a veselý
          Kong tropil neustále jen samé neplechy. Když do Ionie dorazila válka, očarovaly Konga zvuky a barvy bitev, jež
          se pod ním odehrávaly – probudily v něm něco čirého a neodolatelného, volaly jej. Kong opustil svůj kmen, aby
          se mohl připravit na to, co považoval za svůj pravý osud.
          Ozbrojen pouze svým instinktem, bez jakéhokoliv výcviku bloumal Ionií a hledal vyzyvatele, od nichž by se mohl
          naučit umění boje. Ačkoliv tím Kong přišel k nejednomu šrámu či vyraženému zubu, každý takovýto boj z něj

        </p>
      </div>
      <div class="col-xs-12 col-md-6 col-lg-4">
        <p class="v h">
          utvářel bojovníka, jímž se toužil stát.
          Na svých cestách narazil Kong v jednom malebném hájku na muže s podivnými brýlemi ponořeného v meditacích.
          Kong jej vyzval na souboj. Muž se postavil a jediným pohybem ho srazil k zemi, načež se vrátil k mlčenlivému
          rozjímání. Kong se střetl již s mnoha protivníky, ale něco takového dosud nezažil.
          Celé týdny se Kong den co den vracel do hájku a snažil se válečníka porazit. Ačkoliv byl silnější a rychlejší
          než jeho obrýlený protivník, pokaždé mu podlehl.
          Nakonec se Kong rozhodl pro postup, který za dlouhé roky svého života ještě nikdy nezkusil: pokoru. Poklekl
          před oním mužem a s očima sklopenýma k zemi jej požádal, zda by se ujal jeho výcviku. Bojovník Kongovi bez
          váhání položil otázku: Proč bojuješ?
          Kong si uvědomil, že nad tím vlastně nikdy nepřemýšlel. Klidně mohl zůstat u svého mírumilovného kmene, ale
          něco v jeho nitru ho nutilo odejít. Kong se zeptal muže na totéž, ten mu však odpověděl, že on už nebojuje.
          Kong strávil několik dalších dní sezením v hájku s podivným válečníkem a přemýšlením nad obdrženým dotazem.
          Muž si všiml změny v Kongově srdci a jeho tichého odhodlání. Představil se mu jako Mistr Yi a souhlasil, že ho
          bude cvičit v umění disciplíny, trpělivosti a boje, jemuž říkal wuju. Kongova technika a přesnost se s každou
          lekcí zlepšovaly a Yi pozvolna měnil Kongovy sklony ke zbrklosti a impulzivnosti na vražedně mrštný způsob
          boje plný nečekaných výpadů.
          V průběhu výcviku k sobě oba dva získali vzájemný respekt, ovšem Kong cítil v Yiově chování hluboký zármutek,
          jejž nedokázal rozehnat ani svými nejveselejšími taškařicemi.
          A co víc, stále nenašel odpověď na Yiovu otázku. Možná kdyby věděl, za co dříve bojoval Yi, pomohlo by mu to

        </p>
      </div>
      <div class="col-xs-12 col-md-6 col-lg-4">
        <p class="v h">
          porozumět svému vlastnímu nitru. Dal tedy svému mistrovi návrh. Utkají se v přátelském boji. Pokud Kong
          zvítězí, Yi mu prozradí, co jej dřív pohánělo do boje. Vyhraje-li Yi, Kong po celý rok nepromluví.
          Yi dychtivě souhlasil.
          Kong vylákal Yiho z hájku na pole kouřového máku, a kdykoliv Yi provedl některý ze svých bleskových výpadů,
          Kong zmizel v oblaku kouře, jenž z makovic při zatřepání vytrysknul. Zmatený Yi zaútočil na postavu, kterou
          považoval za Konga, ve skutečnosti se však jednalo o slaměného panáka, jehož Kong předem připravil a nastražil
          na pole jako návnadu. Kong tuto výhodu bleskově využil a srazil Yiho úderem do skráně.
          Yi se nad Kongovou vychytralostí pousmál. Tento veselý výraz však rychle zmizel, když se jal svému žáku
          vysvětlovat, proč opustil cestu meče. Yi býval důležitým článkem ionské obrany před noxijskou invazí. On a
          jeho učedníci byli v boji proti Noxijcům tak efektivní, že se nájezdníci nakonec rozhodli pro použití
          chemických zbraní. Chemobomby zaunských vědců si vyžádaly stovky lidských životů a Yi si vyčítal, že to on je
          za jejich ztrátu zodpovědný. A jelikož už nebyl schopný odpovědět, proč vlastně bojuje, uchýlil se do
          dobrovolného vyhnanství v hájku, aby mohl nad touto otázkou meditovat.
          Kongův kmen se rozhodl nezasahovat do cizích bojů, jenže tím ve skutečnosti ponechal svému osudu ostatní
          národy, které byly často hůře připraveny čelit nástrahám okolního světa. Tím, že Yi bojoval za ochranu
          ostatních, si vysloužil Kongův obdiv – bez ohledu na to, jak jeho snaha dopadla. Kong si uvědomil, že touží po
          tomtéž.
          Až s Kongovou pomocí Yiovi došlo, že jen prchá před pravdou: i když se to snaží popřít, ve skutečnosti je
          válečník a jeho lid potřebuje jeho pomoc. Vděčný Yi daroval Kongovi očarovanou hůl, kterou kdysi vyrobil
          legendární kovář Doran, a nový titul, jímž se mohli pyšnit jen ti nejnadanější studenti wuju. Od onoho dne byl
          Kong známý jako Wukong.
          Yi s Wukongem vyšli z ionské divočiny s úmyslem najít novou věc, za kterou by mohli bojovat. Společně.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 wukong p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text  uprostred1">Rychle a hloupě</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Rychle a hloupě, nebo pomalu a chytře?
          Takhle se mě Yi vždycky ptá. No, říkám „ptá“, ale vlastně to není otázka. Není to debata. Ne doopravdy. Dá se
          to dělat vznětlivě a rychle a improvizovat a bavit se..., anebo tak, jak to chce Yi. Tím správným způsobem.
          Pomalu. Trpělivě. Strategicky. Odměřeně, s odhodlaným výrazem na tváři, jako by zrovna šlápnul do lejna. A
          taky že šlápnul. Strčil jsem mu ho totiž do boty, protože jsem si myslel, že mu to přijde legrační.
          Nepřišlo.
          (Mně ale jo, takže to za to nakonec stálo.)
          Co mě ale vážně štve, je to, že má většinou pravdu. Za ty roky, co spolu cvičíme, jsem ho v boji porazil asi
          tak... dvanáctkrát? Zatímco jeho vítězství, kdy mě úplně zvalchoval, se počítají na stovky. A pokaždý – úplně
          pokaždý, když jsem měl hubu plnou hlíny – jsem věděl, že je to proto, že jsem začal bejt netrpělivej. Provedl
          jsem úder, o kterým jsem si nebyl jistej, jestli zasáhne. Chtěl jsem využít toho, když se odkryl, ale ukázalo
          se, že je to past.
          A to si nehraju na skromnost. Jsem dobrej. Vážně dobrej. Yi, i když nemá smysl pro humor, náhodou patří k těm
          nejlepším válečníkům, co jsem kdy potkal. Ani nejde o to, že by byl pomalej. On je rychlej. Rychlejší než
          všichni, koho jsem viděl. Jakože tasí meč z pochvy, pak je vidět rozmazaná šmouha a tři chlapi krvácejí na
          zemi. Takhle rychlej je.
          Takže když mi říká, abych byl pomalej a chytrej, a ne rychlej a hloupej, zkouším ho většinou poslechnout.
          S důrazem na to „zkouším“.
          A „většinou“.
          Procházeli jsme se lesem, kde jsou houby vysoký jako dospělej člověk, když vtom jsme zaslechli křik.
          Kromě toho, že mě právě přerušil, když jsem mu vyprávěl jeden úžasnej vtip, mě Yi donutil skočit do hustýho
          bodláčí, aby mě nikdo neviděl.
          Bylo jich šest. Pět banditů a jejich svázanej zajatec, postarší farmář s úzkostlivejma očima.
          Měl jsem pocit, že by se ta situace měla řešit svobodomyslným mlácením lidí do hlavy holí, ale Yi mě zadržel.
          Dal si prst na rty a pak si ukázal na oči. Pozoruj. Strategicky. Rychle a hloupě, nebo pomalu a chytře?
          Povzdechnul jsem si a prohlídnul si tu skupinku zkoumavým pohledem.
          Byli celý napjatý a ze shrbenejch zad jim visely otrhaný šaty. Vypadalo to, že mnohem větší péči věnujou svejm
          mečům než sami sobě. Zatímco pochodovali, očima prohledávali okolí a vyhlíželi jakoukoliv možnost přepadení.
          Jeden tomu starýmu farmáři vrazil do pusy roubík, nejspíš proto, aby utnul ten křik, co jsme slyšeli.
          Banditi.
          Stařík upadl. To zakopnutí bylo schválně, to by poznal každej. Jeho věznitelé to teda poznali určitě.
          Vůdce se zastavil a obrátil se ke staříkovi. „No tak to by stačilo,“ řek. „Jseš starej, kamaráde, ale zas tak
          starej ještě nejseš. Upadnout každejch pár set kroků, jen abys nás zdržoval? Jen abys měl chvilku přemejšlet o
          tom, jak se z toho vyvlíkneš? To je starej trik. Starší než ty.“
          Přidřepnul si, aby byl na stejný úrovni s farmářem.
          „Ty doma doopravdy žádnou truhlu plnou drahejch kamenů nemáš, že ne?“
          Stařík zíral na banditu a hrůzu pomalu střídala odevzdanost.
          Zavrtěl hlavou.
          „To je blbý,“ řekl bandita s laskavým úsměvem na tváři. Takovým tím úsměvem, po kterým většinou někdo vytáhne
          dýku.
          „Teď ho půjdu zachránit,“ pošeptal jsem Yimu.
          Yi zavrtěl hlavou tak silně, jak to jen dokázal, aniž by zachřestil brýlemi. Nemusel jsem se ptát proč.
          Nejspíš chtěl, aby se jeden z nás proplížil a zaútočil z druhý strany průsmyku, abychom je sevřeli jako v
          kleštích. Nebo něco podobně vychytralýho a zdlouhavýho. Pomalu a chytře.

        </p>
      </div>
      <div class="col-md-6 col-sm-12">
        <p class="v h text-center p-4">
         
            Yiův velkej problém – teda kromě toho, že mu nepřipadám vtipnej, a toho, že v těch brejlích vypadá jako
            přerostlej brouk – spočívá v tom, že posledních pár let strávil sezením o samotě v poli plným kytek. Jeho
            trpělivost je nekonečná. Myslí si, že se dá všechno promyslet. Naplánovat.
            No co, Yi řekl, že na to půjdeme pomalu. Že to zkusíme po jeho. Kývl jsem na něj, pak na cestu za těma
            hrdlořezama. Dostaň se za ně. Já zaútočím, až mi dáš znamení.
            Yi se ztratil ve křoví. Proběhnul na druhou stranu cesty – tak rychle, že by si ho nevšimnuli, ani kdyby se
            dívali jeho směrem. Klasický přepadení: on upoutá jejich pozornost, a zatímco budou obrácení zády, a já na ně
            udeřím z týhle strany.
            V tom okamžiku hlavní bandita vytáhl z pravý kapsy nůž. Taková hračka, s tou by se dalo tak akorát krájet
            ovoce. Nebo podříznout kejhák starýho farmáře.
            Sice jsem Yiho v křoví na druhý straně cesty neviděl, ale věděl jsem, že on nevidí ten nůž. Neví, co se stane.
            Chystali se toho starce zabít bez ohledu na to, jak bezpečně to chce Yi sehrát. Nemáme čas dělat to pomalu.
            Naštěstí mám v rukávu tajnou zbraň: v boji jsem vážně, vážně, vážně dobrej.
            Vůdce popadnul toho starce za pačesy a přiložil mu nůž na krk. Vyskočil jsem z křoví, s holí nad hlavou, a
            vyrazil mu nůž z ruky. Pak jsme se dostali k mý oblíbený části.
            Kdykoliv na někoho vyskočím, většinou mám dvě tři vteřiny k dobru, než si dá dvě a dvě dohromady. Většina lidí
            žádnýho vastaje nikdy neviděla, natožpak Šimona. Stojí tam s pusou dokořán, díky čemuž je většinou můžu
            praštit dřív, než jim dojde, co se děje.
  
            Zabořil jsem svůj nůž do hrudi vůdce banditů a zuby mu sklaply tak tvrdě, až jsem sebou nad tím zvukem škubnul
            i já.
            „Zůstaň, kde jsi, Yi!“ vykřikl jsem směrem do křoví, kde nepozorovaně čekal. „Já to zvládnu.“
            V tom okamžiku mě do ramene zasáhl nůž.
            Podle všeho měl na hrudi jeden z těch parchantů bandalír s vrhacíma dýkama a já si toho nevšimnul. Snažil jsem
            se nemyslet na to, jak se mi Yi směje.
            „Ještě pořád to zvládneš?“ zakřičel z křoví. Nejspíš se bude mimo boj držet jen tak dlouho, než mi někdo
            vykopne pár zubů, aby pak mohl vyskočit, zachránit mě a seřvat mě, že mám zpomalit.
            „Určitě!“ vykřikl jsem, zatímco jsem na zem hodil pár kouřových makovic. (Vždycky jich u sebe pár mám. Hodí se
            v boji a ještě víc se hodí tehdy, když se nudím a chci Yiho škádlit.)
            Pak jsem je všechny sesekal na jednu hromadu. Nebudu vás zatěžovat podrobnostma–
            Ne, počkat, vlastně budu, protože to bylo úžasný.
            Natáhnul jsem hůl na paži od sebe a roztočil ji; mířil jsem vysoko, abych se vyhnul tomu skloněnými staříkovi.
            Paže se mi zachvěly s každým nárazem dřeva o lebku. Vyhýbal jsem se úderům, paríroval útoky a do obličeje jsem
            schytal tak nanejvejš dvě rány.
            Než se kouř rozplynul, zůstal jsem stát na nohou jako jedinej. Teda ještě s tím staříkem, když jsem mu pomohl
            na nohy.
            Yi vykročil z křoví a povzdechnul si.
            „Ale no tak,“ protáhl jsem. „Proč tak vzdycháš? Zachránil jsem toho špinavýho starce–“
            „–Hej!“ ozval se stařec.
            „A rameno se mi nejspíš za pár dnů zahojí. Au,“ sykl jsem, když jsem si na ránu sáhl. „Co tě zklamalo
            tentokrát?“
            Yi muži přeřízl pouta. „Nejsem zklamaný,“ opáčil Yi. „Jsem naštvaný.“
            „Proč?“
            „Nerad přiznávám, že jsem neměl pravdu. Byl jsi netrpělivý, bezhlavý a rozhodl ses naprosto správně.“
            Usmál jsem se.
            „Rychle a hloupě.“
            Poplácal mě po rameni, které nekrvácelo.
            „Rychle a hloupě,“ řekl.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 wukong p-4">
      <p class="karta uprostred1">Deník</p>
      <img class="card-img-top or" src="../img/header.png" alt="header">
      <h3 class="card-text  uprostred1">Polní deník o vastajích Eduarda Santangela</h3>
    </div>
    <hr class="tz h p-2">
    <section>
      <h2 class="text-center tz karta">VASTAJOVÉ</h2>
       <img class="card-img-top or" src="../img/header.png" alt="header">
      <div class="row">
        <div class="col-md-6 col-sm-12">
          <p class="v h text-center p-4">
            Deníkový zápis o pozorování, domněnkách a rozjímání o hybridních tvorech ze severní Ionie, jak je zapsal
            velevážený
            EDUARD SANTANGELO: džentlmen, badatel a kronikář.
            Ponejprv jsem se s hybridními tvory známými jako vastajové setkal po přistání na úrodných březích ionských.
            Měl jsem naději, že tam najdu lék na jedinečnou piltoverskou chorobu známou jako sklíčenost – mírnou nudu
            pramenící z šedi každodenního života v neustále zářivém Městě pokroku, kde se živím jako spisovatel užívající
            si jistého věhlasu.
            Do hebké a magické náruče Ionie – do náruče, kterou zeměpisci, jež se nenarodili na jeho rozlehlých březích,
            prozkoumávají jen zřídka – jsem se vydal najít něco, co se jinak zcela vymykalo poli mé působnosti. Cosi
            podivuhodného a magického, krásného i děsivého.
            Jakmile jsem objevil vastaje, věděl jsem, že jsem našel, co jsem hledal.
          </p>
        </div>
        <div class="col-md-6 col-sm-12">
          <p class="v h text-center p-4">
            Svého prvního vastajského tvora jsem potkal pod rouškou noci, kterak se přehraboval v mém tábořišti, hledaje
            cosi k snědku. Ač se téměř dal na vyplašený útěk, když jsem se probudil, hrstka sladkých koláčků a zvučný
            přednes uklidňující ukolébavky, již mne naučila matka (můj hlas jest soprán, a tudíž jsem nesmírně vybaven k
            tomu, abych ostatním pěl písně plné uvolnění), ho přesvědčily, aby v mém tábořišti chvíli prodlel.
            Třebaže kráčel po dvou jako člověk, jeho rysy byly hybridní směskou několika dalších tvorů, které jsem viděl
            buď v knihách, či na svých nesčetných výpravách: měl dlouhé fousky a špičatý nos jako kočka, hadí šupiny po
            celém těle a tělesnou sílu bilgewaterské solné šelmy (čehož jsem byl svědkem záhy, když tvor dojedl koláčky,
            zvedl mne nad hlavu s takovou lehkostí, jako bych se já škrábal na nose, a držel mne ve vzduchu, dokud
            neseznal, že ve svém lůžku již žádné další laskominy neukrývám).
            Tvor krátce nato prchl do temnoty a já věděl, co musím udělat: rozhodl jsem se, že o těchto vastajích (jak je
            nazývají místní) zjistím víc.
            Následují mé zápisky o rozmanitých vastajích, na které jsem narazil během svého putování po tomto záhadném
            světadílu.
          </p>
        </div>
      </div>
    </section>
    <section>
      <h2 class="text-center tz karta">CO JSOU VASTAJOVÉ ZAČ?</h2>
       <img class="card-img-top or" src="../img/header.png" alt="header">
      <div class="row">
        <div class="col-md-6 col-sm-12">
          <p class="v h text-center p-4">
            Pakliže bych se měl zamyslet nad původem těchto tvorů – a ježto jsem učený ve vědách přírodních, považuji se k
            tomu býti více než způsobilým –, domníval bych se, že vastajové nejsou samostatným druhem, anobrž se nacházejí
            na stejné úrovni uspořádání názvosloví jako vyšší řád neboli kmen.
            Řečeno krátce: třebaže jsou si mnozí vastajové navzájem podobní (jak jsem seznal, když jsem následoval toho
            opo-hado-kočkovitého chlapce zpět do jeho vesnice, načež jsem byl zahnán jeho rovněž hybridními bratry.
            Nejspíše si mne spletli s jakýmsi hanebným špehem či hrozivým dravcem, což by vysvětlovalo, proč mne sledovali
            zpět do mého tábora a posléze mi ulehčili od veškerých zásob potravin), jednotlivé kmeny a rodinná seskupení
            často vypadají a jednají značně nepodobným způsobem.
            Několik dnů po svém střetu s vastaji – došed po proudu Šeptající řeky (jak jsem ji pojmenoval já sám, anžto
            byla až k nesnesení hlasitá, a já jako mnozí vzdělanci mám slabost pro ironii) k nedaleké vísce věda, že
            ostatní se budou jistojistě stahovat ke zdroji vody – jsem objevil kmen zcela odlišný. Tito vastajové měli
            svraštěné a srstí porostlé tváře vydří, kdežto spodní polovinu tulení.
            Poté co jsem se neúspěšně pokusil dát jim své brýle jako dar na usmířenou (mnozí tvorové měli měšce plné
            tretek a lesklých kamínků a drobností – snad to byla obchodnická společnost),
          </p>
        </div>
        <div class="col-md-6 col-sm-12">
          <p class="v h text-center p-4">
            předvedl jsem nepřipravený
            taneček jakoby řka „Přicházím v míru a nehodlám vám činit žádného příkoří“ (v tomto obzvláštním kousku jde
            zejména o práci nohou a mé čéšky jsou ve stavu naprosto dokonalém), jenž mé společníky přiměl se mne ujmout a
            nakrmit mne teplou večeří, kterou mohu popsat jen jako mírně syrovou věc povahy rybovité.
            Třebaže během mého obřadního kroužení nepronesli ni slova, později vyjevili (když mne požádali, abych jim
            podal šálek nažloutlého prášku páchnoucího po soli a ohni), že mým jazykem hovoří zcela plynně. Jejich různá
            nářečí a hovorové výrazy mi nebyly povědomé, ale bez větší námahy jsem dokázal rozumět tomu, co přesně říkají.
            Tolik prahna po znalostech jako předtím po jídle jsem se je chvatně vyptal na dějiny jejich druhu.
            Dozvěděl jsem se, že původ vastajů lze vystopovat do časů arci dávno minulých, do skrytého koutu Ionie, kam se
            skupinka lidí uchýlila na útěk před nesčetnými hrůzami Velké války s Prázdnotou (na kteréžto téma jsem sepsal
            krdel svazků, jež jsou všechny k dostání u lepších piltoverských knihkupců za více než rozumnou cenu). Tito
            uprchlíci se potkali s kmenem inteligentních tvorů, kteří dokázali měnit podobu a kteří byli úžasně naladěni
            na magické vlnění Ionie. Ze soužití těchto dvou skupin vzešli tvorové, kterým jsem se nakonec naučil říkat
            vastajové. Postupně se potomci těchto svazků počali usazovat v různých oblastech, a tudíž nabrali různých
            podob – od okřídlených, lidem podobných tvorů z Ionie přes zřídkavě údovité pískovrty shurimské po freljordské
            šupinaté kapustňáky, jimž se na tváři zračí výraz neustálé nepohody.
            Chtěl jsem u tohoto vydřího lidu pobýt déle a vyptat se na víc, ale jeden můj dotaz zdá se vyvolal velkou
            nevoli a já byl jedním šmahem zcela neobřadně vyhoštěn jak z vesnice, tak z přízně oněch tvorů. Má otázka –
            pro ty, již by se chtěli vystříhat stejného omylu – se týkala toho, jestli spojení těchto dvou druhů bylo ryze
            magické, či spíše (řekněme) tělesnější povahy.
          </p>
        </div>
      </div>
    </section>
    <section>
      <h2 class="text-center tz karta">DALŠÍ POZNATKY O VASTAJÍCH, Z NICHŽ NĚKTERÉ MOHOU STŘÍZLIVĚJŠÍ ČTENÁŘE POHORŠIT
      </h2>
       <img class="card-img-top or" src="../img/header.png" alt="header">
      <div class="row">
        <div class="col-md-6 col-sm-12">
          <p class="v h text-center p-4">
            Byv zbaven svých zásob i klidu, leč nikolivěk své žízně po vědění, opět jsem se vydal jiným směrem vybaven
            ničím víc než svým důvtipem a vícejazyčným slovníkem. Celé měsíce jsem žil z hojnosti ionského ovoce a
            zeleniny, které jsem sbíral ze země a ze stromů tak snadno, jako by si je jeden mohl zakoupit ze stánku na
            Pomezním tržišti.
            Čas jsem měřil toliko dle východu a západu slunce a šťastně jsem zapomněl na všechny ty těžkopádné obyčeje
            Piltoveřanů, jimž jsem přivykl. Pravda, po mnoha dnech strávených potulkou napříč Ionií se mé tělo jalo
            vydávat jakýsi odér.
            Zastavil jsem se, vysvlékl (po zběžném ujištění, že jsem sám – džentlmen svou nahotu nikdy nevnucuje ostatním)
            a vkročil jsem do nedalekého jezírka, jež vonělo bobulemi a trávou.
            Právě tam jsem spatřil tu nejpodivuhodnější věc, kterou jsem kdy za celý svůj život potkal, a i kdybych se
            dožil tisíce let, nic takového už bych znovu neviděl.
            Tento tvor, mnohem lidštější než lecjaký vastaja, kterého jsem dosud viděl, se koupal na protějším břehu, měl
            uši a ohon(y) jako liška, byl zcela jistě ženského pohlaví a bez šatů – zde svůj popis záměrně nechám mlhavým,
            abych nepohoršil své mladší či citlivější čtenáře – a v ostatních ohledech se velmi, velmi podobal lidské
            ženě.
            Velmi.
            Zahlédl jsem ji jen koutkem oka, když jsem se máčel v rybníce; ústa jsem měl dokořán a po mé vychrtlé postavě
            stékaly potůčky vody, zatímco jsem se snažil přijít na ten nejlepší vhodný pozdrav. Snad bych se jí mohl
            představit jako spisovatel do jisté míry věhlasný a odcitovat jí něco ze svých uznávanějších děl. Či bych ji
            mohl uchvátit zpěvem jedné z romantičtějších balad, jež jsem složil a naučil se právě pro tyto příležitosti.
            Posléze mne však vylekalo šustění v křovisku za mnou. Zcela pudově jsem se otočil k onomu šelestu, ale když se
            žádná hrozba neodvážila ukázat, obrátil jsem se a seznal, že ona nádherná liščí dáma zmizela a já tam zůstal
            zcela sám se svými otázkami, přičemž v hlavě se mi ozývalo prvních pár veršů z písně „Ach, má lásko, ty můj
            sne, má nadějná nocležnice“ a na tváři se mi zračil nepopiratelně trapný výraz.
            Z onoho šustitele, kterého jsem byl odhodlán zbít do krvavého bezvědomí za to, že vyplašil lásku mého života,
            se vyklubal lidský kupec ze vzdálené vesnice,
        </div>
        <div class="col-md-6 col-sm-12">
          <p class="v h text-center p-4">
            jehož oborem byl prodej zázvorníku – toť dle všeho lahůdka,
            kterou jsem se rozhodl neochutnat, neb jsem si nebyl jistý, že odolám pokušení mu jeden kus nevrazit do jeho
            usměvavého obličeje.
            Shai (neboť tak se jmenoval) mi vyčinil za to, že jsem se v rybníku smočil, neboť to – stejně jako ona liščí
            žena, jež se zde prý občas koupe – by mne mohlo ohrozit na zdraví. Upozornil jsem ho, že krást se za zády
            nahého a zamilovaného muže by mohlo na zdraví mnohem více ohrozit jeho, ale on se jen smál.
            Když jsem se oblékl, kupec souhlasil s tím, že mne zavede zpět mezi lidi a zodpoví mi pár dotazů výměnou za
            mou hučku (Jeanreauxovo kloboučnictví, maloobchodní cena padesát tři převodů).
            Obeznámil mne s tím, že jeho rodina onu podivnou ženu zná už celá pokolení – neboť stejně jako ostatní
            vastajové žije mnohem déle než my lidé. O některých se proslýchá, že žijí tisíce let, zatímco ostatní, jak
            praví zvěsti a zkazky, mohou být i nesmrtelní. Byl to právě Shai, kdo mne seznámil s ionským názvem pro tyto
            tvory – až do této chvíle jsem jim říkal „zjevení“, dokud onen kupec mým názvoslovím s úšklebkem nepohrdl.
            Zpětně jsem všechny zmínky o „zjeveních“ přepsal na „vastaje“, hnán ryze kulturním soucitem, neboť mému
            slovníku se vyrovná pouze má pokora.
            Cestovali jsme spolu několik dní. On se občas zastavil a zavětřil jako nějaký vyhladovělý chrt. Když jsem ho
            požádal, aby své chování vysvětlil, pouze se usmál a pravil, že hledá poklad. Třebaže jsem jeho neurčité
            jednání pokládal za velmi zvláštním způsobem otravné, jeho psí čenichání mne přivedlo na myšlenku, o kterou
            jsem se s ním neprodleně podělil: pakliže jsou vastajové splynutím lidí a prastarých předků se schopností
            měnit podobu, co by se pak stalo, kdyby se tato krev nesmírně zředila prostřednictvím silně uzavřené
            rozmnožovací skupiny? Co kdyby měl řekněme jeden zástupce vastayskou krev, ale ne natolik, aby sám nabral
            hybridní, zvířecí podobu? Co by se stalo pak?
            V tomto okamžiku přestal větřit a oči se mu rozšířily. Podíval se na mne, usmál se a pronesl: „Inu, pak by byl
            schopen měnit tvar, no ne?“ načež se ten mizera proměnil ve vepře a vyryl hedvábného lanýže.
            Byl jsem v naprostém úžasu z toho, že jsem se potkal s měňavcem – ba co víc, potkat TŘI různé druhy vastajů
            jen během několika málo měsíců je nesmírné štěstí, a to i pro zasloužilého učence, jako jsem já. Nemohl jsem
            si pomoct a seznal jsem, že onen „proměnlivý vepří muž“ vypadá o poznání hůře než ona „vnadná liščí žena“.
            S takovou je pravděpodobné, že příští vastajský tvor, na kterého narazím, bude vypadat jako chodící šváb.
          </p>
          </p>
        </div>
      </div>
    </section>
    <section>
      <h2 class="text-center tz karta">ZÁVĚR, VE KTERÉM SI NECHÁVÁM PROSTOR PRO DALŠÍ DÍLY SVÉ KRONIKY, PO NICHŽ V ŘADÁCH
        OBECENSTVA JISTOJISTĚ VZROSTE POPTÁVKA</h2>
       <img class="card-img-top or" src="../img/header.png" alt="header">
      <div class="row">
        <div class="col-md-6 col-sm-12">
          <p class="v h text-center p-4">
            Posledních několik měsíců jsem strávil průzkumem Ionie, kde jsem hledal jakékoliv poznatky o různých
            vastajských druzích ve snaze vytvořit všeobjímající názvoslovnou příručku k Runeterře a její zvířeně.
            Ačkoliv se mi o vastajích povedlo nashromáždit nesmírné množství údajů, zbývá toho k objevení ještě hodně –
            mám podezření, že když jsem svůj výzkum omezil na Ionii, odhalil jsem pouhopouhý zlomek celkové rozmanitosti,
            kterou lze v rámci tohoto zařazení objevit.
            Přesto je nyní čas se přesunout dál – co se týče tématu vastajů, otevřel jsem toliko dveře a bude úkolem
            jiného badatele, aby jimi prošel. Dnes svou pozornost obracím k dalším tvorům Runeterry, jejichž příběh ještě
            nikdo nevyprávěl: k děsivým myslícím zbraním známým jako darkinové. Ke zhoubným tvorům z Prázdnoty. K
            přeludným pohádkovým bytostem z pověstí, yordlům. Tyto příběhy nesmí zůstat opomenuty a přísahám, že já budu
            oním průzkumníkem, kdo je odhalí. Je vpravdě možné, že já jsem ten jediný, kdo jest s to.
            POZNÁMKA VYDAVATELE:
          </p>
        </div>
        <div class="col-md-6 col-sm-12">
          <p class="v h text-center p-4">
            Pouhé dva týdny po odevzdání tohoto rukopisu se pan Santangelo vydal na neúřední návrat do Ionie, aby se tam
            dle svých slov „poptal více na onu liščí ženu – čistě pro účely druhého vydání.“
            Pár týdnů nato jsme od pana Santangela obdrželi dopis ve znění:
            „Přihodila se mi tuze strašná nehoda spočívající v mém unesení. Mí věznitelé – nevrlá cháska, jež si říká
            Bratrstvo Navori – mají podezření, že jsem piltoverský špeh. Jsa mužem světa znalým s rozličnými
            intelektuálními, atletickými a romantickými schopnostmi jako [redakčně zkráceno kvůli stručnosti], toto
            obvinění mne urazilo na cti.
            Přesto se mi podařilo je přemluvit, aby mne namísto okamžité popravy věznili kvůli výkupnému. Pokud byste
            tudíž mohli poslat něco vzácných nerostů či jídla nebo zbraní v množství příhodném mé nedozírné hodnotě,
            kterou pro vás jakožto spisovatel mám, byl bych vám velmi zavázán. Je samozřejmě čistě na VAŠEM uvážení, kolik
            se rozhodnete utratit za můj návrat, ale předpokládám, že budete přinejmenším muset nechat zkrachovat svůj
            vydavatelský dům i všechny jeho věřitele. Tato cena za to bude samo sebou stát.“
            Po obdržení této žádosti o výkupné jsme panu Santangelovi obratem zaslali předpokládaný zisk z jeho nové
            knihy: pár drobných a jeden zkažený koláček.
            Od té doby jsme o něm již neslyšeli.
          </p>
        </div>
      </div>
    </section>
    <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>