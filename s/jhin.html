<!doctype html>
<html lang="cs">

<head>
  <title>League of Legends - Jhin</title>
  <meta name="description" content="League of Legends - Příběh postavy Jhin">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/jhin.jpg" alt="Jhin">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Sjhin.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">JHIN</h1>
  <img class="card-img-top or" src="../img/header.png" alt="header">
  <h2 class="text-center karta">VIRTUÓZ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Jhin je úzkostlivě pečlivý zločinecký psychopat, který považuje vraždění za umění. Několik let strávil tento
          sériový vrah v ionském vězení, jisté kruhy s úzkými vazbami na ionskou vládní radu jej však osvobodily s cílem
          využívat jej jako vlastního nájemného zabijáka. Jhin považuje svou zbraň za štětec, s jehož pomocí vytváří
          brutální umělecká díla složená z nemilosrdně zmasakrovaných obětí a bezmocných přihlížejících. Z rozehrání
          svého zvráceného divadla čerpá kruté potěšení. Díky tomu představuje dokonalou volbu pro případy, kde je třeba
          vyvolat ten nejsilnější dojem: hrůzu.
          Hory na jihu Ionie po dlouhá léta obcházel strach z děsivého „Zlatého démona“.V celé zhyunské provincii
          připravila tato stvůra bezpočet poutníků o život a nezřídka zpustošila i celé osady, ve kterých po sobě
          zanechala jen zvráceně naaranžovaná mrtvá těla. Lesy pročesávala ozbrojená domobrana, města si najímala lovce
          démonů, po cestách hlídkovali mistři wuju... nic z toho však nedokázalo učinit řádění té zrůdy přítrž.
          Když už zhyunská rada nevěděla, jak dál, poslala uctivou prosbu o pomoc slavnému mistru Kushovi. Ten si žádost
          pečlivě vyslechl a naoko se tvářil, že není v jeho moci jí vyhovět. O týden později se však on, jeho syn Shen
          a nadaný učedník Zed přestrojili za kupce a vypravili se do sužované provincie.
        </p>
      </div>
      <div class="col-xs-12 col-md-6 col-lg-4">
        <p class="v h">
          Potají navštívili bezpočet
          zoufalých rodin, pečlivě prohlédli místa oněch hrůzných činů a hledali ve zdejších vraždách nějaký vzor.
          Vyšetřováním strávili čtyři dlouhé roky a na všech z nich to zanechalo nesmazatelné stopy. Kushova proslulá
          rudá hříva celá zbělela. Shen, jehož všichni milovali pro jeho důvtip a veselou povahu, zahořkl. A Zed,
          nejbystřejší žák Kushova chrámu, začal ve svých studiích zaostávat. Když mistr konečně zjistil, co všechny
          vraždy spojuje, prohlásil údajně: „Dobro a zlo nejsou univerzální pravdy. Rodí se z lidské duše a každý vnímá
          jejich odstíny odlišně.“
          Dopadení „Zlatého démona“, jež se stalo námětem mnoha divadelních her a epických básní, bylo sedmým a
          závěrečným hrdinským činem bohaté kariéry lorda Kusha. V předvečer oslav Květinového festivalu v Jyomském
          průsmyku se Kusho převlékl za věhlasného kaligrafa, aby se vmísil do davu dalších pozvaných umělců. A
          vyčkával. Všichni se domnívali, že podobné hrůzné činy může mít na svědomí jen nějaký zlý duch, ale Kusho si
          uvědomil, že oním vrahem je obyčejný člověk. Obávaným „Zlatým démonem“ byl prostý kulisář ze zhyunské kočovné
          divadelní a operní společnosti, jenž vystupoval pod jménem Khada Jhin.
        </p>
      </div>
      <div class="col-xs-12 col-md-6 col-lg-4">
        <p class="v h">
          Když Jhina dopadli, mladý Zed se vydal rázným krokem k bezmocně se krčícímu muži, aby jej zabil, avšak Kusho
          Zeda zadržel. Navzdory všem hrůzám, jež měl Jhin na svědomí, se legendární mistr rozhodl vraha zajmout živého
          a odvézt jej do vězení v Tuule. Shen s tím sice nesouhlasil, chladnou logiku svého otce však přijal. Ovšem
          Zed, kterého stále v duchu pronásledovaly děsivé výjevy, jichž byl svědkem, neměl pro takovéto milosrdenství
          žádné pochopení, a říká se, že právě tehdy začala v jeho srdci klíčit zášť.
          Ačkoliv byl Khada Jhin uvězněn v Tuule po mnoho let, prozradil toho o sobě tento zdvořilý a plachý muž velice
          málo, dokonce i jeho pravé jméno zůstalo obestřeno tajemstvím. Mnichové si však všimli, že je bystrým žákem a
          vyniká v mnoha různých oborech, například v kovářství, básnictví či tanci. Ani stráže, ani mnichové ovšem
          nedokázali najít žádný lék na jeho fascinaci smrtí.
          Život za zdmi věznice se ovšem nezastavil a po vpádu noxijských vojsk začala Ionií zmítat politická
          nestabilita. Všude vládl chaos. Válka probudila v poklidném národu touhu po krvi. Mír a rovnováha, za jejichž
          ochranu Kusho tak udatně bojoval, se rozpadly na kusy pod tlakem temných srdcí lidí lačnících po moci a
          tajných spolků, jež spolu vzájemně soupeřily o vliv. V obavě ze síly nindžů a šermířů wuju se dokonce jisté
          vládní kruhy rozhodly potají pustit Jhina na svobodu a učinit z něj vlastní děsivou zbraň.
          Přístup k novým kashurijským zbraním a téměř neomezeným finančním prostředkům umožnily Khadu Jhinovi pořádat
          velkolepější „představení“ než kdy dříve. Prozatím svými činy šíří strach mezi vyslanci cizích zemí a
          politickými odpůrci ionské vlády. Co se ovšem stane, až sériovému vrahovi lačnícímu po pozornosti přestane
          vyhovovat anonymní práce ze stínů?
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 jhin p-4">
    <p class="karta uprostred1">Kronika</p>
    <img class="card-img-top or" src="../img/header.png" alt="header">
    <h3 class="card-text v uprostred1">Muž se železnou maskou</h3>
  </div>
  <hr class="tz h p-2">
  <section>
    <h2 class="text-center tz karta">Jedna.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Zbraň v jeho rukách byla pouhým nástrojem – i když vyrobeným s naprostou dokonalostí. Do černého, mírně
          nazelenalého kovu byla vsazena zlatá plaketka s kovářovým jménem, jenž se tím hrdě a sebevědomě hlásil ke
          svému dílu. Nepocházela z Piltoveru – nebyla to žádná z těch nevkusných věcí, které se snažily fungovat s
          nepatrným množstvím magie, jež byla v tamních zemích k dispozici. Tuto zbraň ukul skutečný mistr. Její
          bronzové srdce z Ionie pulzovalo magií.

          Počtvrté otřel pažbu. Nemohl si být jist, že je čistá, dokud ji neotřel počtvrté. A nezáleželo na tom, že ji
          vůbec nepoužil. Nezáleželo na tom, že ji jen chtěl vložit do vaku a zasunout pod postel. Nemohl ji uklidit,
          dokud si nebyl jist, že je čistá, a nemohl si být jist, že je čistá, dokud ji neotřel počtvrté. Teď ale čistá
          byla. Čtvero pohybů ji očistí.
          Byla čistá a nádherná. Jeho noví mecenáši byli štědří. Ale copak si ti nejlepší malíři nezasloužili nejlepší
          štětce?
          Při porovnání se záběrem a přesností tohoto nového pomocníka vypadala všechna jeho předchozí díla s čepelemi
          jako pouhé vedlejší etudy. Trvalo mu týdny studia, než plně pochopil, jak mechanismus zbraně funguje, ovšem
          zdokonalováním svých technik ki pro práci s dýkami strávil měsíce.
          Do zbraně se vešly čtyři náboje. Každá kulka byla nabita magickou energií. Každá kulka byla dokonalá jako meč
          lassilského mnicha. Každá kulka byla barvou, jež vdechovala život jeho umění. Každá kulka byla mistrovským
          dílem. Nejen, že tělo roztrhly. Ony jej přetvořily.
          Zkouška provedená v mlynářské osadě byla jasným důkazem jejího potenciálu. A jeho noví zaměstnavatelé byli s
          reakcí publika spokojeni.
          Doleštil ji, ovšem jak držel zbraň v pravačce, bylo pokušení příliš silné. Věděl, že by to neměl dělat, přesto
          však rozbalil černý overal z úhoří kůže. Konečky prstů na levé ruce přejel po hladkém povrchu oděvu. Jakmile
          ucítil jeho kluzký povrch, zrychlil se mu dech. Vzal do rukou těsnou koženou masku a neschopen odolat tomu
          nutkání si ji navlékl na tvář. Zakrývala mu pravé oko a ústa. Ztěžovala mu dech a připravila jej o prostorové
          vidění…
          Překrásné.
          Právě si navlékal chránič ramene, když se rozezněly zvonky, které ukryl na schodiště vedoucí k jeho pokoji.
          Rychle zbraň rozložil a sňal si masku.
          „Jste tam?“ ozvala se služka zpoza dveří. Melodie v jejím hlase prozrazovala, že vyrostla daleko na jih od
          tohoto města.
          „Udělala jsi, o co jsem tě žádal?“ zeptal se.
          „Ano, pane. Bílá lucerna každé čtyři kroky. Červená lucerna každých šestnáct.“
          „V tom případě mohu začít,“ řekl Khada Jhin a otevřel dveře místnosti.
          Když vycházel, ženiny oči se rozevřely údivem. Jhin věděl naprosto přesně, jak vypadá. Za běžných okolností by
          to v něm probouzelo trýznivý osten sebepohrdání, ovšem dnes měl představení.
          Dnes vyšel Khada Jhin jako štíhlý, elegantní muž s holí. Hrbil se a bylo zřejmé, že pláštěm přehozeným přes
          rameno zakrývá jakési výrazné znetvoření, jeho krok však byl pevný a energický. S důrazným klepáním hole o zem
          přistoupil k oknu. Ve zvláštním rytmu zaťukal na jeho rám – tři údery a poté čtvrtý. Zlato jiskřilo, sametový
          plášť povlával ve vzduchu a jeho šperky se blyštily v paprscích slunce.
          „Co… co to je?“ zeptala se služka s pohledem upřeným na Jhinovo rameno.
          Jhin se zkoumavě zadíval na její andělskou tvář. Byla kulatá a dokonale symetrická. Takový nudný a
          předvídatelný styl. Jako maska by nestála za nic.
          „To je pro crescendo, má drahá,“ řekl Khada Jhin.
          Z okna hostince měl dobrý výhled na zbytek města, jež se rozprostíralo v údolí pod ním. Jeho představení bude
          určitě úžasné, ale ještě ho čekala spousta práce. Radní se měl vrátit dnes večer, a přesto Jhinovy plány zatím
          postrádaly… inspiraci.
          „Přinesla jsem vám do pokoje květiny,“ řekla žena a prosmekla se kolem něj.
          Mohl o rozmístění těch luceren požádat někoho jiného. Ale nepožádal. Mohl se převléknout, než otevřel dveře.
          Ale nepřevlékl se. Teď viděla Khadu Jhina v jeho plné slávě.
          Inspiraci, kterou potřeboval, měl nyní přímo na očích. Jakoby předurčenou osudem. Neměl na výběr. Před Uměním
          nebylo úniku.
          Musel zkrátka učinit služčinu tvář... zajímavější.
        </p>
      </div>
    </div>
  </section>
  <section>
    <h2 class="text-center tz karta">Dva.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Nakládané vepřové se na hladině vývaru pěti chutí jasně lesklo. Z té vůně se Shenovi motala hlava, ale i tak
          odložil lžíci stranou. Číšnice se otočila k odchodu, ještě se na něj však jednou usmála a souhlasně kývla
          hlavou. Tuk se musel nejprve pořádně rozpustit. Polévka byla bezesporu i tak vynikající, ale za okamžik bude
          naprosto božská. Jen trpělivost.

          Shen si zatím prohlížel sál hostince U Bílého útesu. Působil prostě a hrubě, avšak toto zdání klamalo. Zdejší
          dřevotkalci byli mistry ve svém oboru a odstraňovali kůru a živé listy jen tam, kde to bylo nezbytně nutné.
          Plamen svíčky na stole se zatřepotal… špatně. Shen se plynulým pohybem odsunul a tasil zpod pláště dvojici
          mečů.
          „Tvoji studenti našlapují zlehka asi jako těhotná woraxice,“ zamumlal.
          Do hostince vstoupil Zed – sám a oblečený jako kupec. Protáhl se kolem číšnice a posadil se o tři stoly dál.
          Každá částečka Shenova těla zmírala touhou vrhnout se na nepřítele a pomstít svého otce. To ovšem cesta
          soumraku neschvalovala. Uklidnil se, když si uvědomil, že je dělí příliš velká vzdálenost… byť jen o délku
          ukazováčku.
          Podíval se na Zeda a očekával, že ve tváři svého soka spatří úšklebek. Ten si však jen povzdychl. Pod očima
          měl v nezdravě bledé tváři výrazné temné kruhy.
          „Celé roky jsem čekal,“ řekl Shen.
          „Odhadl jsem snad tu vzdálenost špatně?“ zeptal se Zed znaveným hlasem.
          „I kdyby mě to stálo hlavu, přiblížím se k tobě a zaútočím,“ prohlásil Shen, posunul jednu nohu pod židli a
          zapřel ji špičkou o podlahu. Od Zeda jej dělilo deset sáhů a polovina délky prstu.
          „Tvá cesta je bližší té mojí. Ideály, které vyznával tvůj otec, byly ve skutečnosti slabost. Ionie si je už
          nemohla dovolit,“ řekl Zed. Zaklonil se na stoličce, aby zůstal těsně mimo vzdálenost, kterou Shen potřeboval
          k zasazení smrtícího úderu. „Vím, že něco takového ti nemám šanci vysvětlit. Ale dám ti příležitost k vykonání
          pomsty.“
          Shen se zvolna posouval k hraně židle. „Mě nepohání touha po pomstě. Narušuješ rovnováhu. To proto tě čeká
          zatracení.“
          „Zlatý démon uprchl,“ pronesl Zed nevzrušeným hlasem.
          „To není možné,“ odvětil Shen, přesto však jeho nitro náhle ochromila prázdnota.
          „Nejslavnější vítězství tvého otce. A i tentokrát jeho význam zničil sám svým vlastním pošetilým
          milosrdenstvím.“ Zed smutně zavrtěl hlavou. „Ty víš, čeho je ta… stvůra schopná.“ Poté se naklonil přes stůl,
          přímo do Shenova dosahu, s hrdlem záměrně odkrytým. „A víš také, že jen my dva k němu dokážeme proniknout dost
          blízko, abychom jej mohli zastavit.“
          Shen si vzpomněl na onen okamžik, kdy poprvé spatřil tělo jedné z obětí obávaného Khady Jhina. Při té
          představě jej zamrazilo a zaskřípěl zuby. Pouze jeho otec v sobě našel dost síly, aby neztratil odhodlání
          postavit vraha před řádný soud.
          V Shenovi se toho dne něco změnilo. V Zedovi se něco zlomilo.
          A nyní je ta zrůda zpět.
          Shen odložil své meče na desku stolu. Podíval se na misku dokonalé polévky, která před ním ležela. Na hladině
          jiskřily drobné kapičky vepřového tuku, jeho už ale veškerý hlad přešel.
        </p>
      </div>
    </div>
  </section>
  <section>
    <h2 class="text-center tz karta">Tři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          Po Zedovi dosud nebylo ani stopy. Cítil zklamání. Veliké zklamání. Přece musel vyhledat svého bývalého
          přítele. Nejspíš se ukrýval a sledoval ho. Jhin musel být opatrný.

          Ohlédl se z přístavní hráze za lodí z cizích krajů. Příliv sílil, mohla každou chvílí odplout. Do návratu mu
          tedy nezbývalo moc času, jinak nestihne vystoupení v Zaunu plánované na příští měsíc. Jedno riziko se násobí s
          druhým.
          Zastavil se a zadíval se na svůj odraz v louži. Z vodní hladiny mu vracel pohled postarší ustaraný kupec. Díky
          rokům stráveným na jevišti a studiu bojových umění měl nad svým obličejovým svalstvem absolutní kontrolu. Byla
          to obyčejná tvář a on jí poskytoval neobyčejný výraz. Jhin se vydal do kopce a snadno se vmísil do davu.
          Zvedl oči k bílým lucernám nad hlavou a odpočítával vzdálenost. Pokud se Zed objeví, bude je potřebovat.
          Přejel pohledem po květináčích před hostincem, do nichž ukryl pasti. Nabroušené ocelové čepele ve tvaru
          květin. Chránily jeho ústupovou cestu pro případ, že by se něco pokazilo.
          Představil si, jak se jejich kov prořezává davem a rudými cákanci zdobí čerstvě natřené zelené zdi domu. Ta
          vidina jej lákala.
          Jak se prodíral davem, zaslechl stařešinu vesnice hovořit se Shenem.
          „Proč by měl ten démon na ni a na ostatní radní zaútočit?“ ptal se ho.
          Shen, oblečený ve svém modrém hávu, neodpověděl.
          Vedle něj stála další členka Kinkou, mladá žena jménem Akali. Nakročila ke dveřím.
          „Ne,“ prohlásil Shen a zastoupil jí cestu.
          „Proč myslíš, že na to nejsem připravená?“ chtěla vědět Akali.
          „Protože ani já v tvém věku ještě nebyl.“
          V ten okamžik ze vchodu vyvrávoral strážný s bledou a prázdnou tváří.
          „Její maso, bylo… bylo…“ Udělal pár vrávoravých kroků a pak se v šoku sesunul k zemi.
          Hostinský stojící u protější zdi se rozesmál. A pak se dal do pláče s lícemi zbarvenými šílenstvím. „Viděl ji.
          Viděl květinu!“
          Toto nebyli lidé, kteří by kdy zapomněli na dílo Khady Jhina.
          Shen přejel zkoumavým pohledem po tvářích přihlížejících.
          Chytrý hoch, pomyslel si Jhin a nenápadně se stáhnul zpátky do davu.
          Během návratu k lodi pozoroval střechy, zda na nich nezahlédne Zeda.
          Nešlo tomu uniknout. Ať už společně, nebo o samotě, Zed a Shen půjdou po stopách, které tam zanechal. Nechají
          se jimi zavést na Květinový festival. Zpět do Jyomského průsmyku. A zoufalství je pak přinutí opět
          spolupracovat.
          Bude to jako v dobách jejich mládí. Budou se k sobě tisknout strachy a úžasem.
          A teprve poté se slavný Khada Jhin ukáže…
          A jeho skutečné mistrovské dílo bude moci započít.
        </p>
      </div>
    </div>
  </section>
  <section>
    <h2 class="text-center tz karta">Čtyři.</h2>
     <img class="card-img-top or" src="../img/header.png" alt="header">
    <div class="row">
      <div class=" col-sm-12">
        <p class="v h text-center p-4">
          ....
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>