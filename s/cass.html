<!doctype html>
<html lang="cs">

<head>
  <title>League of Legends - Cassiopea</title>
  <meta name="description" content="League of Legends - Příběh postavy Cassiopea">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/cassiopea.jpg" alt="Cassiopea">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Scass.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">CASSIOPEA</h1>
  <img class="card-img-top or" src="../img/header.png" alt="header">
  <h2 class="text-center karta">HADÍ OBJETÍ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Cassiopeiu, nejmladší z dětí generála Du Couteau, čekal od narození život plný možností a privilegií mezi
          noxijskými šlechtickými rody. Už od raného věku projevovala bystrou mysl a pronikavý úsudek, a zatímco její
          sestra Katarina se stala učednicí svého otce, Cassiopeia kráčela ve stopách své matky Soreany.
          Poté, co se generál Du Couteau stal hrdinou noxijské expanze do Shurimy, poslal pro svou rodinu a zajistil jí
          pozici v blízkosti guvernéra pobřežního města Urzeris. Cassiopeia, která se náhle ocitla obklopená cizinci v
          neznámé zemi, se držela v blízkosti své matky, od níž se díky tomu naučila mnohé o politice, diplomacii a
          budování nenápadného vlivu. Jak rostla, nemohla si nevšimnout drobných náznaků, že Soreana má i jiné, skryté
          zájmy, které se netýkají říše…
          Jednoho dne se Soreana v rodinném sídle nečekaně zhroutila: někdo potáhl její hřeben žíravým jedem, který ji
          málem připravil o život. Generál Du Couteau byl dobře obeznámen s postupy nájemných vrahů, a tak bez váhání
          propustil veškeré služebnictvo a zůstal se svou ženou a dcerami sám v prázdném domě.
          Ačkoliv byla Cassiopeia sotva víc než dítě, nehnula se od matčina lože ani na krok. A jelikož trvalo mnoho
          měsíců, než se Soreana zcela zotavila, byly si pak bližší než kdy dříve.
        </p>
      </div>
      <div class="col-xs-12 col-md-6 col-lg-4">
        <p class="v h">
          Když generála povolali zpět do Noxu kvůli přípravám dlouho očekávané invaze do Ionie, vzal Katarinu s sebou,
          ovšem Cassiopeia zůstala v Urzerisu. Soreaně se tím nesmírně ulevilo a svěřila se své dceři, že je členkou
          přísně tajného společenství známého mezi zasvěcenými jako „Černá růže“. Už celá staletí řídili kroky říše a
          nyní se jim konečně podařilo rozšířit svůj vliv i do Shurimy.
          Nyní, když se zbavila pozorného oka svého manžela, mohla začít Soreanina skutečná práce.
          Po čase a pod vedením své matky vyrostla z Cassiopeii mladá žena obdařená nesmírnou krásou, lstivostí a
          inteligencí, byť ne příliš velkým množstvím empatie. Na lidi ve svém okolí pohlížela jako na nástroje, které
          může využít k dosažení svých cílů a pak se jich opět stejně rychle zbavit.
          Jen co dosáhla hranice dospělosti, byla přijata do řad Černé růže za to, že dopadla a zneškodnila vrahy, kteří
          usilovali o život její matky. Dokonce i Soreanu překvapila její rychlost a efektivita, stejně jako pečlivost,
          s níž po sobě a svých pomocnících zametla veškeré stopy. Teprve pak byla Cassiopeia zasvěcena do širších
          plánů, jež měl její tajný spolek v Shurimě vykonat. S využitím nesmírného bohatství své rodiny vedla celou
          řadu výprav do hluboké pouště, kde s pomocí místní žoldnéřky Sivir vykrádala starodávné rozvaliny.
          Její úsilí se ještě zvýšilo poté, co do Urzerisu dorazila nečekaná zpráva z hlavního města: Velegenerál Boram
          Darkwill byl prý sesazen Jerichem Swainem a množství šlechtických rodů se rozhodlo tento převrat podpořit…
          včetně Du Couteauů.
        </p>
      </div>
      <div class="col-xs-12 col-md-6 col-lg-4">
        <p class="v h">
          Soreany se zmocnil vztek a znechucení z manželovy zrady a děsila se při pomyšlení, že všem členům Černé růže
          nyní hrozí prozrazení. Propadala zoufalství. Vyslala Cassiopeiu pátrat po zdroji božské síly, která byla v
          dávných dobách klíčem k nadvládě Shurimy nad okolním světem. Cassiopeia přísahala, že se vrátí buď se zbraní
          připravenou pro nadcházející tajnou válku, nebo při plnění tohoto úkolu položí vlastní život.
          Tato přísaha ji měla navěky změnit. Když se jí podařilo odhalit dávno ztracenou hrobku mýty opředeného
          Vyzdviženého, byla si jistá, že má hledanou moc již na dosah, a rozhodla se, že se nejprve zbaví všech svědků
          ze své výpravy. První obětí Cassiopeiiny dýky se měla stát Sivir, ovšem jen co průvodkyně padla k zemi,
          probudil se starodávný strážce hrobky a zabořil své tesáky do těla mladé šlechtičny.
          Najatí vojáci ji přinesli z pouště zpět, už jí však nebylo pomoci. Žilami jí proudil magický jed. S bolestivým
          křikem se měnila na něco nového, nepopsatelného...
          Po návratu se Cassiopeia zamkla v nepoužívané kryptě svého urzeriského sídla a přetrpěla v ní nevýslovnou
          agónii transformace. Ta tam byla úchvatná a překrásná dcera Soreany Du Couteau, místo ní se teď stíny plížila
          děsivá šupinatá příšera plivající jed a drtící kámen, jako by to bylo pouhé sklo.
          Celé týdny plakala, kvílela a truchlila nad svým ztraceným životem… až jí jednoho dne všechny slzy došly.
          Pozvedla hlavu z hlubin zoufalství odhodlaná přijmout svůj osud – a kdo ví, možná se z něj časem i radovat.
          Nebylo to sice zrovna to Vyzdvižení, po kterém Cassiopeia toužila, ale přesto se jí podařilo oživit magii
          mrtvých shurimských bohů. Věřila, že ji časem dokáže začlenit do intrik Černé růže tak, jak to s matkou
          původně plánovaly, a cítila, jak její nové schopnosti den za dnem sílí.
          Ovšem co z ní nakonec bude, to netuší ani ona sama.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 cass p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Svlékání z kůže</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Cassiopeia se položila na členitou střechu a prohlížela si kroutící se uličky a zalidněné ulice Noxu. Nedbala
          chladného nočního vzduchu – měla na sobě přehoz z průsvitného hedvábí, který odhaloval přechod u jejích boků,
          kde měkká pokožka splývala s překrývajícími se šupinami klikatící se hadí kůže.
          Do Cassiopeiina skrytého hnízda se donesla vůně rožněného masa, ale stejně nedokázala překrýt odporný pach
          tisíců lidí, kteří tu žili namačkaní jeden na druhého. Ústa ji pálila, jak se její žíravý jed mísil s jejími
          slinami. Protáhla si svalnatý ocas, takže kamenné zdivo popraskalo a na ulici sletěly oddrolené úlomky.
          Před padajícími kameny se rozutekly krysy. Kolem rohů na ulici se míhali špinaví zlodějíčci, zatímco ve
          stínech si šeptaly postavy v kápích a urostlí vojáci klopýtali do náleven a zase z nich ven. Nikdo z nich
          neměl o dravci, který číhal v temnotě nad nimi, ani tušení.
          Cassiopeia si otřela ruku s drápy o svůj šupinatý bok a její hadí postava zmizela ve stínech. V těchto dnech
          vylézala jen pod rouškou tmy. Kdysi měla v Noxu silné postavení: vrahové zabíjeli na její letmý příkaz, vojáci
          vyzrazovali svá nejtemnější tajemství a generálové ochotně poslouchali její rady v naději, že nad nimi bude
          držet záštitu. Cassiopeia si povzdechla. V noxijské společnosti už neměla vlivné postavení – ne od té doby, co
          byla proměněna v tuto ohyzdnou ohavnost, která se musí skrývat.
          Po svém návratu ze Shurimy se Cassiopeia skrývala v rodinné hrobce, neboť jí její vlastní proměna naháněla
          strach. Zdržovala se sama v chladné a zatuchlé kryptě celé týdny, plná odporu vůči svému hadímu tělu a
          zármutku ze ztráty svého šlechtického života. Nakonec ji přemohla sílící touha lovit, takže se vydala ven, aby
          se po nocích toulala městem, zatímco její rodina odpočívala.
          Cassiopeiu vytrhl ze zasnění voják s širokými rameny v koženém hrudním plátu, který se s pitím v ruce
          vypotácel z krčmy. Konečně, tohle byl ten muž, na kterého čekala. Seshora sledovala jeho pohyb, následujíce ho
          tiše přes zdi pevnosti a klenuté oblouky, dokud nevstoupil na prázdné nádvoří. Dokonalé. Cassiopeia se
          připlazila na přilehlou střechu, z očí jí čišelo potěšení z lovu.
          Její postava vrhla na vojáka stín. V opileckém vzdoru se otočil.
          „Já vím, že tady jseš! Ukaž se!“ řekl.
          Cassiopeiin ocas sebou v očekávání mrskl. Vyplázla rozeklaný jazyk a ochutnala vzduch. Do plic nasála sladký
          pach jeho krve a pak velmi spokojeně vydechla.
          „Postav se mi napřímo!“ zařval. „Nenechám se pronásledovat jako nějaký zvíře.“
          Cassiopeia zlostně zasyčela. Než se voják podíval nahoru, odplazila se na protější střechu nádvoří a naklonila
          se přímo nad něj, zůstávajíce stále ve stínech mimo dohled.
          „Tak ty myslíš, že jsi lepší než zvíře?“ pronesla.
          Muž rychle otočil hlavou a snažil se zjistit, odkud zvuk přichází.
          „Jak ses tam dostala tak rychle,“ řekl a jeho chvějící se hlas prozradil jeho předstírané siláctví.
          „Ani zvířata se nevyrovnají tvé krutosti,“ řekla Cassiopeia.
          Bezdyšně ustupoval, hledaje východ. Zabušil na každé dveře, ale všechny byly pevně přibité. Cassiopeia si
          představovala, jak se jeho mysl spěšně snaží vyřešit hádanku, kdo ho loví a proč.
          Tasil svůj meč a otočil se na místě, ačkoliv nevěděl, kam má svou hrozbu směřovat. „Se mnou si nechceš
          zahrávat. Už jsem rozpáral horší nepřátele než tebe.“

        </p>
      </div>
      <div class="col-md-6 col-sm-12">
        <p class="v h text-center p-4">
            „Nejen nepřátele,“ odpověděla Cassiopeia. „Viděla jsem tvou práci. Nejsi sám, kdo se plíží tmou.“
            Vyplivla žlučovitý chrchel jedu, když se otočil za zvukem jejího hlasu. Muž zaúpěl bolestí, jak se mu do
            zbroje a do kůže začaly propalovat díry o velikosti mincí. Nadechla se příjemné spáleniny kůže a masa.
            Muž si ohnal mečem. „Kdo jsi? Proč to děláš?“
            „Pozorovala jsem tě,“ odpověděla Cassiopeia. „Vím, co jsi zač, co děláš...“
            „Do toho, co dělám, ti nic není.“
            „Vím, že vraždíš děti kvůli dračímu masu. Prý je to velice výnosné.“
            Muž se snažil ploškou meče rozevřít okenice nedalekého okna, ale i ty byly pevně přibité.
            „Pak tu máme ty tři ženské z hospody,“ řekla Cassiopeia. „Sarmelu, Elmin a Lyx. Našli je včera v řece. Když
            jsi s nimi skončil, jejich tváře skoro nebylo možné identifikovat.“
            Tetelila se myšlenkou, že zaboří své spáry do jeho těla.
            Muž zaujal postoj. „Nemůžeš se mnou bojovat ze stínů. Ukaž se!“
            „Jak chceš,“ řekla Cassiopeia.
            Připlazila se na nádvoří a vztyčila se do plné výše. Mužovy oči se rozšířily hrůzou a ruce se mu roztřásly.
            Cassiopeia se nad mužem napřímila a zírala na něj úzkýma očima.
            „Zrůdo!“ vykřikl.
            „Zrůdo,“ zamumlala Cassiopeia. „Už mi říkali i hůř.“
            Odplazila se doleva a švihla mu ocasem přes nohy, což ho snadno srazilo na zem.
            Ocasem mu obkroužila hruď a svírala mu žebra čím dál silněji, dokud pod svým sevřením neucítila jeho tlukoucí
            srdce. Slyšela praskot kostí. Odolala touze ho zlomit úplně a povolila sevření. Doplazil se ke svému meči a
            zoufale se jej chopil. Bavilo ji sledovat, jak se třese.
            Pomalu ho obkroužila. Jeho pohled se setkal s jejím a na tváři se mu rozlilo pomalé poznání.
            „Znám tvou tvář. Madam Cassiopeia!“ řekl. „No teda!“
            S hrotem opřeným o zem se pomocí meče vyškrábal na nohy.
            „Tak ty teď honíš opilce, jako jsem já, špinavejma městskejma strouhama, jo?“ Muž vyplivl krev. „Tomu říkám
            pořádnej pád z výšin, co?“
            Zasyčela a odhalila zažloutlé tesáky, ze kterých kanul jed.
            Cassiopeiin pohled se mu zavrtal do očí a vytvořil chladnokrevné pouto. Vykřikla a do toho ryku dala veškerou
            svou zlost – zlost vůči nespravedlnosti jejího současného stavu, vztek kvůli ztrátě svého honosného života,
            rozhořčení nad nenaplněnou ctižádostí. To vše dala najevo tímto pištivým nářkem, který drásal duši.
            Když křičela, její vztek nahradila radost. Zdálo se jí, že se vznáší a že její možnosti jsou nádherně
            nekonečné. Každé vlákno jejího bytí zpívalo prastarou silou.
            Z Cassiopeiiných očí sálalo smaragdové světlo. Muž kameněl zevnitř a jeho konečná panika se zračila v jeho
            siluetě. Jeho pohled ztvrdl, zesinal a ztuhl, jeho poslední výkřik hrůzy odumřel, když její kletba proměnila
            jeho tělo v kámen.
            Cassiopeia se odplazila k soše a pomalu pohladila její tvrdou tvář. Co bylo kdysi kůží, nyní popraskalo v
            ohyzdném vzorci, který připomínal vyschlé koryto řeky.
            „Kdysi jsem musela manipulovat, podplácet či jinak... přesvědčovat lidi, aby vykonávali mé pletichy,“ řekla.
            „Ale teď... teď si prostě beru, co chci.“
            Švihla ocasem kupředu a rozbila sochu o zem. Když sledovala, jak se rozbíjí na tisíc kousků prachu a sutin,
            usmívala se a oči jí plály.
            Cassiopeia se dmula pýchou, když pozorovala svou práci. Její život šlechtičny byl pryč, ano, ale nikdy v
            žilách necítila tak bezmeznou sílu. Odplazila se zpátky na střechy a v hlavě jí klokotaly myšlenky.
            Její další oběť totiž bude představovat daleko větší výzvu.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>