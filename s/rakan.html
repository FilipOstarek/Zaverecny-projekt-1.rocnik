<!doctype html>
<html lang="cs">

<head>
  <title>League of Legends - Rakan</title>
  <meta name="description" content="League of Legends - Příběh postavy Rakan">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/rakan.jpg" alt="rakan">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Srakan.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">RAKAN</h1>
  <img class="card-img-top or" src="../img/header.png" alt="header">
  <h2 class="text-center karta">MILÁČEK PUBLIKA</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Rakan, stejně vrtošivý jako okouzlující, je nechvalně proslulý vastajský potížista a ten nejlepší bojový
          tanečník v historii kmene Lhotlan. Lidé z ionské vysočiny si jeho jméno už dlouhou dobu spojují s divokými
          slavnostmi, nekontrolovatelnými večírky a anarchistickou hudbou. Jen málokoho by napadlo, že tento energetický
          potulný šoumen je zároveň druhem rebelky jménem Xayah, které pomáhá s jejím posláním.
          Na pradávných, tajemných hranicích ionských hlubokých lesů žijí poslední zástupci lhotlanských vastajů. Je to
          místo, kde tamní obyvatelé dýchají magii jako vzduch a kde má čas pramalý význam. Tito hybridní tvorové začali
          považovat říše smrtelníků za nemilosrdnou poušť, v podstatě bez sebemenší špetky magie. Jen málokterý z nich

        </p>
      </div>
      <div class="col-xs-12 col-md-6 col-lg-4">
        <p class="v h">
          se vydá daleko od svých zmenšujících se krajů, ale Rakan už dlouho kráčí po riskantnější cestě. Cestuje na
          hranicích magického proudění světa coby objevitel, velvyslanec a písničkář svého kmene.
          Rakan, zábavný rošťák a bavič vítaný v kterékoliv hospodě či na vesnickém karnevalu, byl spokojený se svým
          životem prostého dobrodruha... dokud na dožínkách ve Vlonqu nenarazil na Xayu.
          Když ji spatřil v davu, předvedl jednu ze svých starých písní a svým zářivým opeřením uchvátil celé město.
          Přestože se do něj v minulosti zamiloval bezpočet lidských i vastajských žen, zdálo se, že tato fialková
          křepelka je vůči jeho kouzlu zcela imunní, avšak k němu nebyla zcela lhostejná. Jak to, že ho viděla, a přesto

        </p>
      </div>
      <div class="col-xs-12 col-md-6 col-lg-4">
        <p class="v h">
          se nerozhodla za ním jít? Tato hádanka neměla snadné řešení.
          Bojový tanečník, na kterého to udělalo dojem, se rozhodl, že Xayu na jejích cestách doprovodí. Její postoj ke
          světu ho přiváděl v úžas. Vždy působila připraveně, odtažitě a soustředěně, kdežto on byl bezprostřední,
          přívětivý a rozpustilý – ale když se naskytla nebezpečná situace, bojovali bok po boku v dokonalém souladu.
          Brzy nato se tento pár stal nerozdělitelným.
          Po měsících dvoření začal Rakan vnímat svět Xayinýma očima. Její jedinečné úsilí znovu vydobýt moc pro vastaje
          ho inspirovalo, a tak se přidal ke křížové výpravě své družky a spolu si začali brát zpět vše, o co jejich lid
          přišel.
          Díky Xaye našel účel, a tak se stalo, že se Rakan zamiloval.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 rakan p-4">
    <p class="uprostred1">Povídka</p>
     <img class="card-img-top or" src="../img/header.png" alt="header">
    <h3 class="card-text  uprostred1">Slib lásky</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          „Z těch vesnic níž vedou do tý klášterní pevnosti dvě cesty,“ začíná Xayah.
          Koukám se tím samým směrem, kam se dívá ona, a vidím dvojí zlatý schodiště, co se táhne z toho horskýho chrámu
          až k těm statkům pod ním. Každej z těch dřevěnejch domků nejspíš skýtá příbytek celý rodině. Tam se smrtelníci
          roděj, umíraj a – co je nejdůležitější – tvořej nový písně.
          Nejspíš maj harfy a bubínky. Možná i flétny. Měl bych si pak udělat flétnu z rákosu. Nejdřív si ale musím
          načechrat plášť. Nezapomněl jsem si vyčistit pírka? V tom městě pod náma musí bejt hospoda. Láhev vína by teď
          docela bodla.

          „Rakane...“ říká Xayah.

          Sakra. Říkala mi plán. Zaměřuju se zase na její tvář, na ten její křiváckej úsměv. V očích se jí odrážej
          poslední sluneční paprsky. Zbožňuju její řasy. Chtěl bych–

          „Zopakuj mi to.“

          Něco o tom klášteře. Říkala, že... ehm...

          „Mám si s tebou dát dostaveníčko tam u...“ říkám, ale už jsem ztratil nit. Tahám si za jedno pírko na hlavě,
          jako bych z něj chtěl tu myšlenku vyškubnout.

          Na spodním rtu se jí třpytí droboučkej záblesk světla. Dneska má rty nachový? Včera byly fialkový.

          „Jestli mě chytěj, tak mě zabijou,“ říká.
          Hrůza z toho pomyšlení mi vyrazí dech. Cejtím, jak se mi tvář kroutí. „Kdo jako?!“ Dožaduju se.
          „Stráže,“ odpovídá. „Vždycky jde o stráže.“

          „Tak já odlákám jejich pozornost! Kdy?“

          Ukazuje na oblohu. „Čekej na zelenej záblesk, než zapadne slunce. Pak odlákej stráže od západních hradeb,
          zatímco já poběžím podél náspu k celám.“

          „Předvedu jim podívanou, jakmile zapadne slunce,“ říkám. „Kde se sejdeme?“

          „U brány. Vyhodím k nebesům zlatou čepel. Ale budeš tam muset bejt za deset nádechů,“ říká Xayah a vytrhává mi
          pírko z pláště.

          „Budu u tý brány, jakmile vyhodíš čepel,“ říkám. V mým životě není nic jistějšího.

          „Vždyť já vím.“

          Přikývne a začne mi říkat, která cesta pro mě bude nejbezpečnější. Ona všechno plánuje, a proto vím, že bude v
          pohodě. Páni, ta obloha je teď ale vážně nádherná. Támhleten mrak vypadá jako lilek. Jednou jsem viděl psa...




          Ty schody mě štvou. Fakt se mi nelíběj. To zlatý listí, co se tu rozlejzá po kameni, má skoro stejnou barvu
          jako moje peří. Je to k zbláznění. Uvažuju, že bych změnil odstín, ale to by chtělo trochu magie. Kruci,
          nemůžu bejt unavenej, když mě potřebuje. Xayah mě nejspíš poslala tudy právě proto, že věděla, že tady moje
          opeření splyne s okolím. Červenej plášť by se proti těmhle schodům vyjímal líp. Nebo možná indigovej? Co je za
          tímhle rohem?

          Další schody. Jen lidi dokážou vytesat kámen naplocho, aby ta hora byla ještě nudnější! Měl bych vyšplhat po
          útesu. Xayah říkala, abych šel po schodech... To jsem si docela jistej.

          Sbírám ze země pár oblázků a žongluju s nima. Slyším, jak se na sever ode mě mezi zkroucenejma kořenama lesa
          Lhradi zmítá magie.

          Píseň lesa si nachází cestu do mý hlavy a já si ji začínám zpívat.

          „Co to bylo?“ ozve se hlas seshora.

          Vchod! Objeví se lidská stráž. Šaty má šedivý jako stín.

          „Co jsi zač?“ dožaduje se.

          „Já jsem Rakan!“ odpovídám. Jak je možný, že to někdo neví?

          „Kdo?“

          Nemám ho rád. Nesnáším ho víc než ty schody.

          „Já jsem Rakan! Bojovej tanečník z kmene Lhotlan. Jsem píseň rána. Jsem tanec při půlnočním úplňku. Jsem
          půvab, kterej–“

          „To je ten vastajskej bavič,“ přeruší mě jinej strážnej. I jeho šaty jsou nudný – šaty, který jsem v tomhle
          kraji ještě neviděl.

          Ten první strážnej má na hrudi lesklej zlatej amulet. Utrhnu mu ho.

          „Hej!“

          „Co to je?“ ptám se. Takovou věcičku si nezaslouží. Ať už je to co chce.

          Natahuje se pro ni, ale já ji převrátím v ruce, zatímco tou druhou pořád žongluju oblázky.

          „Dej to sem!“

          Všechny kamínky mu cvrnknu do obličeje.
          „Ne,“ říkám. Pak, tak nevinně, jak to jen dokážu, se ptám: „Je to důležitý?“

          Tasí dvojici hákovejch mečů. Jeden mu seberu dřív, než je vůbec stačí pozvednout.
          „Otevři bránu a já ti vrátím tuhle... ehm... lesklou hračku,“ nabízím mu a hraju si s amuletem v dlani. Pak si
          ho obtočím kolem paže.
          Ten hloupej buran po mně místo toho máchne! Přeskakuju jeho útok a přistávám za ním. Otáčí se, aby znova
          máchnul. Krčím se pod jeho čepelí, strčím do něj zadnicí a vyvedu ho z rovnováhy. Padá na schody a křičí.

          Ten druhej sleduje, jak se jeho kámoš kutálí pryč, a pak se podívá zase na mě. Vrtím na něj hlavou.
        </p>
      </div>
      <div class="col-md-6 col-sm-12">
        <p class="v h text-center p-4">
          „No fakt, jak je možný, že mě ještě někdo nezná?“
          Tenhle proti mně bodá svým kopím. Obtáčím se kolem něj tak, že ho můj opeřenej plášť na chvíli zahaluje. Jeho
          to oslepí, takže klopýtá a nakonec zakopne sám o sebe. Spadne na svůj štít a sjede dolů po schodech, až to
          dělá klak-klak-klak. No, teda dokud nenarazí do svýho kámoše, co tam předtím přistál.

          Náraz je oba povalí. Směju se. Teď už schody chápu.

          „Tanec vám teda vážně nejde,“ říkám, zatímco se dívám, jestli nemám plášť ušpiněnej od hlíny.

          Ti dva lidi se s námahou sbíraj na nohy a vejraj na mě.

          „Jste v pohodě?“ Ptám se, vděčnej za tu zábavu.

          S křikem se vrhaj nahoru po schodech. Nevděčný parchanti.
          Uskakuju jim a ptám se: „Chcete vědět, jakej je rozdíl mezi párty a rvačkou?“
          Znova a znova se po mně rozmachujou těma svejma zbraněma.
          „Jedno z nich je zábava na celej den,“ říkám, zatímco je posílám zase dolů ze schodů. „To druhý je... kratší.“

          Za mnou se rozezní ohlušující gong. Usmívám se. Teď začne ta pravá sranda.




          „Určitě máte na víc!“ křičím urážky na svoje pronásledovatele, před kterejma utíkám. Ale dostat se odsud
          musím. Teď je tu dvacet strážnejch. No dobře, možná třicet? Víc než spousta.
          Běžet skrz jejich noclehárnu byl špatnej nápad. Ale aspoň to byla příležitost se trochu osvěžit.
          Pár z těch lidí má ty divný kuše. Střílej díky ohni z trubky. Nějak se jmenovaly. Já jim budu říkat trubkuše.
          Kolem mě vybuchujou jejich střely a vyvrtávaj díry do zdi, zatímco prchám z místnosti.
          Vklouzávám na nádvoří a beru to hezky s plnou otočkou, aby to mělo trochu šmrnc. Brána je otevřená. Mohl bych
          zdrhnout, ale Xayah mě potřebuje.
          Jeden strážnej, co se schoval ve výklenku, po mně máchne velkou trubkuší. Anebo je lepší kuštrubka? Stiskává
          spoušť. Skáču k němu a přeskakuju jeho střelu.
          „Co se rýmuje s trubkuší?“ ptám se nahlas.
          Vykopávám strážnýho do vzduchu. Zatímco padá, otáčím se a seznamuju svou ruku s jeho tváří. Tenhle zvuk je
          lepší než ta jeho zbraň.
          „Haha, plesk!“ říkám a napodobuju sílu toho zvuku. Ten člověk se dere zpátky na nohy a tasí krátkej meč. „Jak
          je možný, že vám to pořád nedochází?!“
          Jestlipak tady najdu kuchyni? Tam bude určitě čokoláda.
          Světlo na obloze se mění. Skáču zpátky do vzduchu, abych si znova zkontroloval, kde je slunce. Mizí za kopcema
          a nad ním září koule zelenýho světla.
          “Je čas to rozjet!” zakřičím. Teď už je mi v patách celej hrad.
          „Vzdej se!“ křičí jeden strážnej s kovovým kloboukem.
          „Ne! Odlákávám vaši pozornost!“ odpovídám. Zmateně se na mě dívá. Toho proplesknu jako dalšího.

          Z protější hradby vylétává salva šípů. Prosmýknu se mezi nima a užívám si ten svistot křidýlek, co mě míjej.
          Slušel by mi ten kovovej klobouk?



          Ve vzduchu se nakrátko mihne zlatá čepel a hned zase spadne. Xayah je připravená.
          Poprvý se nadechuju. Říkala, že mám deset, ale už čtyři nádechy jsou moc dlouho. Musím vědět, jestli je v
          pořádku.
          „Chceš vidět dost dobrý pohyby?“ ptám se nejbližšího člověka.
          Nevypadá, že by ho to bralo. Prosmýknu se skupinkou a objevím se za ním. Otáčí se právě včas, aby se v půlce
          cesty setkal s mým pláštěm. Moje pírka ho roztočej do vzduchu jako káču. Můj rekord je dvanáct otoček, ale to
          bylo na kopci.

          Druhej nádech. Ten člověk spadne na zem po devíti otočkách. Sakra. Nemám čas to zkoušet znova.
          Třetí nádech. Musím se vrátit tam, kde mě potřebuje, zpátky ke Xaye.
          Skáču na hradbu, pak se odrážím od její střechy směrem k bráně.
          Za letu se nadechuju počtvrtý.
          Xayah běží k bráně s několika fešnejma juloahama – tam, kde my máme barevný pírka, jsou oni chlupatý. Určitě
          jsou z kmene Sodjoko. Vypadaj hrozně strojeně, ale ten hustej porost, co jim vlaje vzadu z předloktí, se mi
          líbí. Takhle bych si měl upravit i svoje pírka. Ten sarong, co má na sobě ten nejstarší, vypadá příšerně.
          „Nestihneme to,“ křičí. „Maj pušky!“
          „Myslíš ty trubkuše?“ ptám se.
          Akunir na mě prázdně civí.
          „Těm už došly náboje,“ vysvětluju. „Těm dlouhejm lukům Xini taky.“
          „Cože?! Jak to?
          „Já jsem Rakan,“ vysvětluju. Od lidí bych to čekal, ale od vlastního druhu?
          „Vy všichni utíkejte k těm stromům,“ říká Xayah.
          Ze strážnice vybíhá tucet mužů, všichni jsou od mouky a čokolády. Kdyby k tomu přidali ještě vajíčka, bylo by
          z toho něco, čemu se říká „dort“. Ale koláče jsou lepší...
          „Utíkejte!“ křičí Xayah. Když se ten starej juloah nehejbe, táhnu ho za sebou.



          Coll si kleká vedle těla svýho strážnýho. Spolu s Xayou se modlej, aby jeho duch našel náš kraj. Jeden z rohů
          má zlomenej a do listí kolem něj se rozlejvá krev. Coll z jeho těla vyjímá poslední šíp. Nesl ji celou cestu
          až sem, i potom, co ho lidi zranili.

          Tenhle juloah neměl umřít. Milovali ho. Budou zpívat jeho písně. Ale odpovědí jim bude jen ticho.
          Oči se mi zalejvaj slzama. Tiše zpívám za ztrátu jeho a jeho rodiny.
          Xayah stojí se zaťatejma pěstma. Teď nebude truchlit. Místo toho si ji bolest najde v noci, až si bude myslet,
          že spím. Ona je prostě taková. Pak z ní ten její žal slíbám.
          Ten konzul se jmenuje Akunir. Možná bejval zamlada bojovým tanečníkem. S Xayou se začínaj dohadovat o
          politice.
          Coll líbá čelo svýho strážnýho. Má pevnou čelist. Zadržuje v sobě hněv, kterej je větší než ten Xayin. Zírá na
          svýho manžela Akunira. Až moc dlouho čekala, než jí začne naslouchat.
          „Vrátím se na sever, Akunire,“ říká Coll, zatímco vstává. „Řeknu jim, co nám provedli.“ Její paže jsou pevný
          jako větve, má je pevně opřený v bok.
          „Coll, ne,“ namítá Akunir.
          „Řeknu Julervově rodině o jeho osudu a budu s nimi truchlit,“ říká. Tak se nejspíš ten strážnej jmenoval.
          Možná byl hodnej. Líbí se mi, jak má na tváři vrásky po úsměvu. „Pak seženu zbraně a připravím kmen na boj.“
          „To nesmíš,“ křičí konzul.
          „Zříkám se svého nároku na tebe. Zříkám se tvého nároku na mě,“ pronáší chladně ona.
          Akunir se tváří, jako by ho někdo bodnul. Copak to neviděl, když jsme běželi dolů ze svahu? Nebo tam v lese?
          Nebo vedle toho mrtvýho strážnýho? Bylo to rozhodnutý už dávno. Před několika měsícema.
          „Coll... prosím.“
          „Ne,“ oznamuje prostě. Vyráží k ní, aby ji chytil. Vstupuju mu do cesty.
          „Chci si promluvit se svou družkou,“ říká.
          Cejtím na tváři jeho dech. Nedávno jedl ovoce gulo. Můj nos se skoro dotýká jeho čela. Zírá na mě.
          Já akorát vrtím hlavou a krčím rameny. Nepotřebuju slova. Na tohle je lepší ticho.
          Jeho zbejvající dva strážný jsou napjatý. Nechtěj se mnou tancovat. Jsem Rakan. Oni to jméno znaj. Nervózně se
          dívají na Xayu, která v rukou třímá svoje čepele. Její jméno znaj taky.
          „Díky, Xayo,“ říká Coll a belhá se pryč.
          Akunir a jeho stráže se dívaj, jak odchází. Beze slov se vydávají na jih a nechávají nás o samotě.
          Přistupuju ke Xaye. Cejtím, že je smutná kvůli Jurelvovi, Coll i Akunirovi. Dneska si dám víno. Pak budu
          zpívat sprostý písničky.
          „Slib mi, že nás dva takhle nic nerozdělí, mieli,“ říká.
          „Nejsme jako oni, miella. Nikdy nebudeme jako oni,“ odpovídám. Cejtím, že má starosti. Je v tolika ohledech
          chytřejší než já, ale pokud jde o lásku, je občas bláhovější.
          „Tak kam teď, Xayo?“
          „Zůstaneme ještě chvíli tady.“

          Objímám ji a halím do svýho pláště. Až ji to přejde, tak ji zlechtám. Budeme se smát a pít. Ona bude plánovat
          a já budu zpívat. Cejtím na hrudi její tvář. Jsem rád, že mě teď Xayah potřebuje.
          „Zopakuj mi to,“ říká.
          „Nejsme jako oni,“ říkám znova. „Nejsme jako oni.“
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 rakan p-4">
    <p class=" uprostred1">Deník</p>
     <img class="card-img-top or" src="../img/header.png" alt="header">
    <h3 class="card-text  uprostred1">Polní deník o vastajích Eduarda Santangela</h3>
  </div>
  <hr class="tz h p-2">
  <section>
    <h2 class="text-center tz karta">VASTAJOVÉ</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Deníkový zápis o pozorování, domněnkách a rozjímání o hybridních tvorech ze severní Ionie, jak je zapsal
          velevážený
          EDUARD SANTANGELO: džentlmen, badatel a kronikář.
          Ponejprv jsem se s hybridními tvory známými jako vastajové setkal po přistání na úrodných březích ionských.
          Měl jsem naději, že tam najdu lék na jedinečnou piltoverskou chorobu známou jako sklíčenost – mírnou nudu
          pramenící z šedi každodenního života v neustále zářivém Městě pokroku, kde se živím jako spisovatel užívající
          si jistého věhlasu.
          Do hebké a magické náruče Ionie – do náruče, kterou zeměpisci, jež se nenarodili na jeho rozlehlých březích,
          prozkoumávají jen zřídka – jsem se vydal najít něco, co se jinak zcela vymykalo poli mé působnosti. Cosi
          podivuhodného a magického, krásného i děsivého.
          Jakmile jsem objevil vastaje, věděl jsem, že jsem našel, co jsem hledal.
        </p>
      </div>
      <div class="col-md-6 col-sm-12">
        <p class="v h text-center p-4">
          Svého prvního vastajského tvora jsem potkal pod rouškou noci, kterak se přehraboval v mém tábořišti, hledaje
          cosi k snědku. Ač se téměř dal na vyplašený útěk, když jsem se probudil, hrstka sladkých koláčků a zvučný
          přednes uklidňující ukolébavky, již mne naučila matka (můj hlas jest soprán, a tudíž jsem nesmírně vybaven k
          tomu, abych ostatním pěl písně plné uvolnění), ho přesvědčily, aby v mém tábořišti chvíli prodlel.
          Třebaže kráčel po dvou jako člověk, jeho rysy byly hybridní směskou několika dalších tvorů, které jsem viděl
          buď v knihách, či na svých nesčetných výpravách: měl dlouhé fousky a špičatý nos jako kočka, hadí šupiny po
          celém těle a tělesnou sílu bilgewaterské solné šelmy (čehož jsem byl svědkem záhy, když tvor dojedl koláčky,
          zvedl mne nad hlavu s takovou lehkostí, jako bych se já škrábal na nose, a držel mne ve vzduchu, dokud
          neseznal, že ve svém lůžku již žádné další laskominy neukrývám).
          Tvor krátce nato prchl do temnoty a já věděl, co musím udělat: rozhodl jsem se, že o těchto vastajích (jak je
          nazývají místní) zjistím víc.
          Následují mé zápisky o rozmanitých vastajích, na které jsem narazil během svého putování po tomto záhadném
          světadílu.
        </p>
      </div>
    </div>
  </section>
  <section>
    <h2 class="text-center tz karta">CO JSOU VASTAJOVÉ ZAČ?</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Pakliže bych se měl zamyslet nad původem těchto tvorů – a ježto jsem učený ve vědách přírodních, považuji se k
          tomu býti více než způsobilým –, domníval bych se, že vastajové nejsou samostatným druhem, anobrž se nacházejí
          na stejné úrovni uspořádání názvosloví jako vyšší řád neboli kmen.
          Řečeno krátce: třebaže jsou si mnozí vastajové navzájem podobní (jak jsem seznal, když jsem následoval toho
          opo-hado-kočkovitého chlapce zpět do jeho vesnice, načež jsem byl zahnán jeho rovněž hybridními bratry.
          Nejspíše si mne spletli s jakýmsi hanebným špehem či hrozivým dravcem, což by vysvětlovalo, proč mne sledovali
          zpět do mého tábora a posléze mi ulehčili od veškerých zásob potravin), jednotlivé kmeny a rodinná seskupení
          často vypadají a jednají značně nepodobným způsobem.
          Několik dnů po svém střetu s vastaji – došed po proudu Šeptající řeky (jak jsem ji pojmenoval já sám, anžto
          byla až k nesnesení hlasitá, a já jako mnozí vzdělanci mám slabost pro ironii) k nedaleké vísce věda, že
          ostatní se budou jistojistě stahovat ke zdroji vody – jsem objevil kmen zcela odlišný. Tito vastajové měli
          svraštěné a srstí porostlé tváře vydří, kdežto spodní polovinu tulení.
          Poté co jsem se neúspěšně pokusil dát jim své brýle jako dar na usmířenou (mnozí tvorové měli měšce plné
          tretek a lesklých kamínků a drobností – snad to byla obchodnická společnost),
        </p>
      </div>
      <div class="col-md-6 col-sm-12">
        <p class="v h text-center p-4">
          předvedl jsem nepřipravený
          taneček jakoby řka „Přicházím v míru a nehodlám vám činit žádného příkoří“ (v tomto obzvláštním kousku jde
          zejména o práci nohou a mé čéšky jsou ve stavu naprosto dokonalém), jenž mé společníky přiměl se mne ujmout a
          nakrmit mne teplou večeří, kterou mohu popsat jen jako mírně syrovou věc povahy rybovité.
          Třebaže během mého obřadního kroužení nepronesli ni slova, později vyjevili (když mne požádali, abych jim
          podal šálek nažloutlého prášku páchnoucího po soli a ohni), že mým jazykem hovoří zcela plynně. Jejich různá
          nářečí a hovorové výrazy mi nebyly povědomé, ale bez větší námahy jsem dokázal rozumět tomu, co přesně říkají.
          Tolik prahna po znalostech jako předtím po jídle jsem se je chvatně vyptal na dějiny jejich druhu.
          Dozvěděl jsem se, že původ vastajů lze vystopovat do časů arci dávno minulých, do skrytého koutu Ionie, kam se
          skupinka lidí uchýlila na útěk před nesčetnými hrůzami Velké války s Prázdnotou (na kteréžto téma jsem sepsal
          krdel svazků, jež jsou všechny k dostání u lepších piltoverských knihkupců za více než rozumnou cenu). Tito
          uprchlíci se potkali s kmenem inteligentních tvorů, kteří dokázali měnit podobu a kteří byli úžasně naladěni
          na magické vlnění Ionie. Ze soužití těchto dvou skupin vzešli tvorové, kterým jsem se nakonec naučil říkat
          vastajové. Postupně se potomci těchto svazků počali usazovat v různých oblastech, a tudíž nabrali různých
          podob – od okřídlených, lidem podobných tvorů z Ionie přes zřídkavě údovité pískovrty shurimské po freljordské
          šupinaté kapustňáky, jimž se na tváři zračí výraz neustálé nepohody.
          Chtěl jsem u tohoto vydřího lidu pobýt déle a vyptat se na víc, ale jeden můj dotaz zdá se vyvolal velkou
          nevoli a já byl jedním šmahem zcela neobřadně vyhoštěn jak z vesnice, tak z přízně oněch tvorů. Má otázka –
          pro ty, již by se chtěli vystříhat stejného omylu – se týkala toho, jestli spojení těchto dvou druhů bylo ryze
          magické, či spíše (řekněme) tělesnější povahy.
        </p>
      </div>
    </div>
  </section>
  <section>
    <h2 class="text-center tz karta">DALŠÍ POZNATKY O VASTAJÍCH, Z NICHŽ NĚKTERÉ MOHOU STŘÍZLIVĚJŠÍ ČTENÁŘE POHORŠIT
    </h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Byv zbaven svých zásob i klidu, leč nikolivěk své žízně po vědění, opět jsem se vydal jiným směrem vybaven
          ničím víc než svým důvtipem a vícejazyčným slovníkem. Celé měsíce jsem žil z hojnosti ionského ovoce a
          zeleniny, které jsem sbíral ze země a ze stromů tak snadno, jako by si je jeden mohl zakoupit ze stánku na
          Pomezním tržišti.
          Čas jsem měřil toliko dle východu a západu slunce a šťastně jsem zapomněl na všechny ty těžkopádné obyčeje
          Piltoveřanů, jimž jsem přivykl. Pravda, po mnoha dnech strávených potulkou napříč Ionií se mé tělo jalo
          vydávat jakýsi odér.
          Zastavil jsem se, vysvlékl (po zběžném ujištění, že jsem sám – džentlmen svou nahotu nikdy nevnucuje ostatním)
          a vkročil jsem do nedalekého jezírka, jež vonělo bobulemi a trávou.
          Právě tam jsem spatřil tu nejpodivuhodnější věc, kterou jsem kdy za celý svůj život potkal, a i kdybych se
          dožil tisíce let, nic takového už bych znovu neviděl.
          Tento tvor, mnohem lidštější než lecjaký vastaja, kterého jsem dosud viděl, se koupal na protějším břehu, měl
          uši a ohon(y) jako liška, byl zcela jistě ženského pohlaví a bez šatů – zde svůj popis záměrně nechám mlhavým,
          abych nepohoršil své mladší či citlivější čtenáře – a v ostatních ohledech se velmi, velmi podobal lidské
          ženě.
          Velmi.
          Zahlédl jsem ji jen koutkem oka, když jsem se máčel v rybníce; ústa jsem měl dokořán a po mé vychrtlé postavě
          stékaly potůčky vody, zatímco jsem se snažil přijít na ten nejlepší vhodný pozdrav. Snad bych se jí mohl
          představit jako spisovatel do jisté míry věhlasný a odcitovat jí něco ze svých uznávanějších děl. Či bych ji
          mohl uchvátit zpěvem jedné z romantičtějších balad, jež jsem složil a naučil se právě pro tyto příležitosti.
          Posléze mne však vylekalo šustění v křovisku za mnou. Zcela pudově jsem se otočil k onomu šelestu, ale když se
          žádná hrozba neodvážila ukázat, obrátil jsem se a seznal, že ona nádherná liščí dáma zmizela a já tam zůstal
          zcela sám se svými otázkami, přičemž v hlavě se mi ozývalo prvních pár veršů z písně „Ach, má lásko, ty můj
          sne, má nadějná nocležnice“ a na tváři se mi zračil nepopiratelně trapný výraz.
          Z onoho šustitele, kterého jsem byl odhodlán zbít do krvavého bezvědomí za to, že vyplašil lásku mého života,
          se vyklubal lidský kupec ze vzdálené vesnice,
      </div>
      <div class="col-md-6 col-sm-12">
        <p class="v h text-center p-4">
          jehož oborem byl prodej zázvorníku – toť dle všeho lahůdka,
          kterou jsem se rozhodl neochutnat, neb jsem si nebyl jistý, že odolám pokušení mu jeden kus nevrazit do jeho
          usměvavého obličeje.
          Shai (neboť tak se jmenoval) mi vyčinil za to, že jsem se v rybníku smočil, neboť to – stejně jako ona liščí
          žena, jež se zde prý občas koupe – by mne mohlo ohrozit na zdraví. Upozornil jsem ho, že krást se za zády
          nahého a zamilovaného muže by mohlo na zdraví mnohem více ohrozit jeho, ale on se jen smál.
          Když jsem se oblékl, kupec souhlasil s tím, že mne zavede zpět mezi lidi a zodpoví mi pár dotazů výměnou za
          mou hučku (Jeanreauxovo kloboučnictví, maloobchodní cena padesát tři převodů).
          Obeznámil mne s tím, že jeho rodina onu podivnou ženu zná už celá pokolení – neboť stejně jako ostatní
          vastajové žije mnohem déle než my lidé. O některých se proslýchá, že žijí tisíce let, zatímco ostatní, jak
          praví zvěsti a zkazky, mohou být i nesmrtelní. Byl to právě Shai, kdo mne seznámil s ionským názvem pro tyto
          tvory – až do této chvíle jsem jim říkal „zjevení“, dokud onen kupec mým názvoslovím s úšklebkem nepohrdl.
          Zpětně jsem všechny zmínky o „zjeveních“ přepsal na „vastaje“, hnán ryze kulturním soucitem, neboť mému
          slovníku se vyrovná pouze má pokora.
          Cestovali jsme spolu několik dní. On se občas zastavil a zavětřil jako nějaký vyhladovělý chrt. Když jsem ho
          požádal, aby své chování vysvětlil, pouze se usmál a pravil, že hledá poklad. Třebaže jsem jeho neurčité
          jednání pokládal za velmi zvláštním způsobem otravné, jeho psí čenichání mne přivedlo na myšlenku, o kterou
          jsem se s ním neprodleně podělil: pakliže jsou vastajové splynutím lidí a prastarých předků se schopností
          měnit podobu, co by se pak stalo, kdyby se tato krev nesmírně zředila prostřednictvím silně uzavřené
          rozmnožovací skupiny? Co kdyby měl řekněme jeden zástupce vastayskou krev, ale ne natolik, aby sám nabral
          hybridní, zvířecí podobu? Co by se stalo pak?
          V tomto okamžiku přestal větřit a oči se mu rozšířily. Podíval se na mne, usmál se a pronesl: „Inu, pak by byl
          schopen měnit tvar, no ne?“ načež se ten mizera proměnil ve vepře a vyryl hedvábného lanýže.
          Byl jsem v naprostém úžasu z toho, že jsem se potkal s měňavcem – ba co víc, potkat TŘI různé druhy vastajů
          jen během několika málo měsíců je nesmírné štěstí, a to i pro zasloužilého učence, jako jsem já. Nemohl jsem
          si pomoct a seznal jsem, že onen „proměnlivý vepří muž“ vypadá o poznání hůře než ona „vnadná liščí žena“.
          S takovou je pravděpodobné, že příští vastajský tvor, na kterého narazím, bude vypadat jako chodící šváb.
        </p>
        </p>
      </div>
    </div>
  </section>
  <section>
    <h2 class="text-center tz karta">ZÁVĚR, VE KTERÉM SI NECHÁVÁM PROSTOR PRO DALŠÍ DÍLY SVÉ KRONIKY, PO NICHŽ V ŘADÁCH
      OBECENSTVA JISTOJISTĚ VZROSTE POPTÁVKA</h2>
     <img class="card-img-top or" src="../img/header.png" alt="header">
    <div class="row">
      <div class="col-md-6 col-sm-12">
        <p class="v h text-center p-4">
          Posledních několik měsíců jsem strávil průzkumem Ionie, kde jsem hledal jakékoliv poznatky o různých
          vastajských druzích ve snaze vytvořit všeobjímající názvoslovnou příručku k Runeterře a její zvířeně.
          Ačkoliv se mi o vastajích povedlo nashromáždit nesmírné množství údajů, zbývá toho k objevení ještě hodně –
          mám podezření, že když jsem svůj výzkum omezil na Ionii, odhalil jsem pouhopouhý zlomek celkové rozmanitosti,
          kterou lze v rámci tohoto zařazení objevit.
          Přesto je nyní čas se přesunout dál – co se týče tématu vastajů, otevřel jsem toliko dveře a bude úkolem
          jiného badatele, aby jimi prošel. Dnes svou pozornost obracím k dalším tvorům Runeterry, jejichž příběh ještě
          nikdo nevyprávěl: k děsivým myslícím zbraním známým jako darkinové. Ke zhoubným tvorům z Prázdnoty. K
          přeludným pohádkovým bytostem z pověstí, yordlům. Tyto příběhy nesmí zůstat opomenuty a přísahám, že já budu
          oním průzkumníkem, kdo je odhalí. Je vpravdě možné, že já jsem ten jediný, kdo jest s to.
          POZNÁMKA VYDAVATELE:
        </p>
      </div>
      <div class="col-md-6 col-sm-12">
        <p class="v h text-center p-4">
          Pouhé dva týdny po odevzdání tohoto rukopisu se pan Santangelo vydal na neúřední návrat do Ionie, aby se tam
          dle svých slov „poptal více na onu liščí ženu – čistě pro účely druhého vydání.“
          Pár týdnů nato jsme od pana Santangela obdrželi dopis ve znění:
          „Přihodila se mi tuze strašná nehoda spočívající v mém unesení. Mí věznitelé – nevrlá cháska, jež si říká
          Bratrstvo Navori – mají podezření, že jsem piltoverský špeh. Jsa mužem světa znalým s rozličnými
          intelektuálními, atletickými a romantickými schopnostmi jako [redakčně zkráceno kvůli stručnosti], toto
          obvinění mne urazilo na cti.
          Přesto se mi podařilo je přemluvit, aby mne namísto okamžité popravy věznili kvůli výkupnému. Pokud byste
          tudíž mohli poslat něco vzácných nerostů či jídla nebo zbraní v množství příhodném mé nedozírné hodnotě,
          kterou pro vás jakožto spisovatel mám, byl bych vám velmi zavázán. Je samozřejmě čistě na VAŠEM uvážení, kolik
          se rozhodnete utratit za můj návrat, ale předpokládám, že budete přinejmenším muset nechat zkrachovat svůj
          vydavatelský dům i všechny jeho věřitele. Tato cena za to bude samo sebou stát.“
          Po obdržení této žádosti o výkupné jsme panu Santangelovi obratem zaslali předpokládaný zisk z jeho nové
          knihy: pár drobných a jeden zkažený koláček.
          Od té doby jsme o něm již neslyšeli.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>