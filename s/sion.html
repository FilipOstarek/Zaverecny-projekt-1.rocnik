<!doctype html>
<html lang="cs">

<head>
  <title>League of Legends - Sion</title>
  <meta name="description" content="League of Legends - Příběh postavy Sion">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/sion.jpg" alt="Sion">
  <div class="tz1 tzs2">
    <a href="../hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Ssion.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">SION</h1>
  <img class="card-img-top or" src="../img/header.png" alt="header">
  <h2 class="text-center karta">NEMRTVÝ KOLOS</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Během minulého století Sion proslul jako krvežíznivý vojevůdce, který bez milosti masakroval každého, kdo se
          mu postavil do cesty. Probouzel strach v srdcích spojenců i nepřátel a byl posledním symbolem hrdé válečnické
          kultury, jež byla součástí Noxu už od jeho založení. Sion svým předkům přísahal, že nikdy neustoupí z žádné
          bitvy a že až nadejde jeho čas, zemře smrtí hodnou bojovníka.
          Sionovy metody se sice nevyznačovaly jemností ani strategickým důvtipem, byly však krvavě efektivní a
          zajistily Noxu množství slavných vítězství. Moc říše dosáhla úrovně, o jaké se jí celá staletí ani nesnilo, a
          tak generály z vrchního velení překvapilo, když se na západě objevil národ, který se jí nejprve vzepřel a pak
          dokonce dokázal její rozpínání zarazit. Tito Demacijci zahnali noxijské oddíly na východ a přinutili je
          stáhnout se až za hradby Hvardisu. Sion, který byl právě na tažení v Argentských horách, se pln hněvu otočil k
          jihu.
          Po svém příjezdu do města spatřil na obzoru Demacijce. Nehodlali Hvardis
          dobývat – stačilo jim, že Noxijce vyhnali ze země sousedící s jejich vlastí, a nyní se připravovali na návrat
          domů. Sion shromáždil své jednotky, odhodlaný tyto rebely za jejich opovážlivost ztrestat. Noxijský velitel z
          Hvardisu však z rukou nepřátel utrpěl už řadu porážek a představa, že nechá protivníky odejít bez jediného
          šrámu, zatímco on sám se bude ukrývat za městskými hradbami, mu zcela vyhovovala.
          Sion a jeho válečníci však před časem zaplatili vlastní krví za zemi, o kterou teď přišli. V záchvatu vzteku
          tedy shodil velitele z hradeb a sám zavelel do útoku.

        </p>
      </div>
      <div class="col-xs-12 col-md-6 col-lg-4">
        <p class="v h">
          Sion si nezastavitelně prosekával cestu demacijskými liniemi a hledal jejich vůdce – krále Jarvana Prvního.
          Ovšem ačkoliv měl po boku svůj oddíl, jehož odvahu mohla překonat pouze smrt, jednotky z Hvardisu byly slabé.
          Jejich morálka se rozpadla na prach a vojsko se stáhlo zpátky do města. Sion a pár jeho věrných se ocitli v
          obklíčení. Jeden po druhém padali, Sion si však dál razil cestu vpřed.
          Když se konečně dostal až k Jarvanovi, byl už probodán tucty mečů a množstvím šipek z kuší. Boj neznal
          slitování a byl to Demacijec, kdo nakonec uštědřil smrtící úder jako první. Sion upustil sekeru a s posledním
          vypjetím sil strhnul jednou rukou královi z hlavy korunu a druhou mu sevřel kolem krku. Jarvanovy stráže
          probodávaly Siona zas a znovu, jeho stisk však nepovolil.
          Teprve když z nepřátelského krále vyprchala poslední kapka života, dovolil Sion smrti, aby si vzala i jeho.
          Jeho tělo se jeho jednotkám podařilo získat – společně i s korunou demacijského krále, kterou stále držel v
          pěsti – a s veškerými poctami bylo dopraveno zpět do Nesmrtelné bašty. Celý Noxus nad Sionovým skonem truchlil
          a jeho ostatky byly uloženy do mohutného památníku vybudovaného na jeho počest.
          Uběhla polovina století a vchod do Sionovy hrobky se opět otevřel.
          Noxijská nadvláda nad okolními zeměmi po Sionově smrti upadala a vládnoucí velegenerál říše Boram Darkwill byl
          ochoten dát téměř cokoliv za to, aby jí vrátil její bývalou slávu. Darkwillovi spojenci z tajemného spolku
          Černé růže přivedli s využitím zakázané magie dávno mrtvého hrdinu zpět k životu a ukázali jej velegenerálovi.
          Ten takový dar nedokázal odmítnout, a tak se Sion vrátil zpět mezi živé, poháněný nepřirozenou krvežíznivostí
          a zcela imunní vůči bolesti.

        </p>
      </div>
      <div class="col-xs-12 col-md-6 col-lg-4">
        <p class="v h">
          Jako oživlé beranidlo se vrhal proti nepřátelům Noxu a zabíjel každého, kdo se mu postavil do cesty. Daň za
          každé jeho vítězství byla ještě vyšší než před jeho smrtí. Byl zcela neovladatelný, zabíjel bez milosti
          nepřátele i spojence a ti, kdo byli nuceni bojovat po jeho boku, začínali dezertovat. Nakonec musel Darkwill
          vydat příkaz, aby Siona opět pohřbili.
          Stovky válečníků zemřely, než se jej podařilo spoutat řetězy a odtáhnout zpět do Nesmrtelné bašty. Když nikoho
          nemohl zabíjet, krvavá magie stojící za jeho oživením jeho mysl rychle zalila zběsilou zuřivostí. Jeho řev
          utichl až ve chvíli, kdy jej bezpečně uzavřeli do útrob obří sochy.
          V ní strávil mnoho dalších let – ani živý, ani skutečně mrtvý. A když se jeho hrobka opět otevřela, vypadala
          už říše zcela jinak. Darkwill byl po smrti a vládu třímal generál Jericho Swain… to však Siona pranic
          nezajímalo. Jen řval a vzpouzel se ve svých okovech v šílenství, jehož plameny mohla utišit jen bitva.
          Spoutaný v železné kleci se vrátil do Hvardisu, který se za Darkwillova panování osvobodil z noxijského
          područí. Nový velegenerál rozhodl, že Sion bude pro tamní lid trestem za jejich vzpouru.
          Obr pobil všechny obránce Hvardisu, srovnal město se zemí a smál se, zatímco holýma rukama rval na kusy
          obranné věže pevnosti. Ostatní oblasti, které Noxus opustily, před ním rychle opět poklekly ze strachu, že by
          se příště mohl Nemrtvý kolos vrhnout na ně.
          Když teď Sionovu otevírající se hrobku zaplaví ostré denní světlo, radostně jej vítá… protože společně s ním
          přichází i šance zbavit se okovů a zasytit hlad po krveprolití, utišit nakrátko ječící šílenství, jež utápí
          veškeré myšlenky na odpočinek.
          Ze svého života si Sion pamatuje jen pár střípků a na dobu po něm ještě méně, ale jednou pravdou si je jist
          stejně skálopevně jako v den své smrti – stejně jako tenkrát se i teď před ním třese celý svět.
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 sion p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">V nitru šílenství</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          KREV.

          CÍTIT.

          CHTÍT. BOLEST. POTŘEBOVAT!

          BLÍZKO. BLÍŽIT SE.

          ŘETĚZY PRYČ? VOLNÝ! ZABÍT!

          NA DOSAH. ANO! ZEMŘI! ZEMŘI!

          Pryč. Moc rychle. Žádný boj. Víc. Chci... víc.

          Hlas? Neznám. Vidím ho. Velký generál. Můj generál.

          Vede. Jdu za ním. Pochodujeme. Kam? Měl bych vědět. Nevzpomínám si.

          Splývá to. Záleží na tom? Noxus dobývá. Zbytek? Nepodstatný. Tak dlouho... jsem už neokusil vítězství.

          Vojenský vůz se kolébá. Natřásá se. Těsná klec. Zbytečný rituál. Čekání. K zešílení. Přidejte, hlupáci!

          Tamhle. Praporce. Demaciané a jejich hradby. Zbabělci. Jejich brána se rozpadne. Představa masakru uklidňuje.

          Kdo dal rozkaz zastavit? Přisluhovači neodpoví. Žádné známé tváře. Bezvýznamní pro mě i pro dějiny.

          Klec se otevírá. Konečně! Už žádné čekání. DO BOJE!

          Praky a šípy? Zbraně pro děti! Hradby je neochrání!

          Cítím jejich strach. S každou ranou se jejich barikády hroutí a oni se třesou čím dál víc. UŽ BRZY!

          Noxijské bubny. Demacijské výkřiky. Sláva není vyznamenání; sláva je horká krev na tvých rukou! Tak vypadá
          život!

          U nohou mi leží tisíc potrhaných mrtvol a všude kolem mě hoří demacijské domy. Skončilo to moc rychle! Ještě
          aspoň jednoho...

          Muži zírají. Ve tvářích se jim zračí strach. Jestli je pohled na vítězství pro jejich oči příliš děsivý, měl
          bych jim je vydloubnout. Zato v očích Velkého generála není strach, jen spokojenost. Spokojenost s tím, jak
          vše proběhlo.

          Kráčím po bojišti s Velkým generálem, prohlížíme si dílo zkázy a já zoufale toužím po dalším protivníkovi.
          Kulhá, že by zranění z bitvy? Jestli cítí bolest, nedává to najevo. Pravý Noxijec. Nelíbí se mi ovšem jeho
          zvířecí společník; hoduje na mrtvých, aniž by na nich měl jakoukoliv zásluhu. Váleční psi by se hodili víc.

 
        </p>
      </div>
      <div class="col-md-6 col-sm-12">
        <p class="v h text-center p-4">
          Demacie bude už brzy naše. Cítím to. Jsem připraven vyrazit na pochod. Velký generál trvá na tom, abych si
          odpočinul. Jak mám odpočívat, když jsou nepřátelé stále naživu?

          Proč tu ještě otálíme? To čekání mě užírá. Nechali mě samotného. Jen ten pták mě sleduje. Nelíbí se mi. Kdyby
          patřil někomu jinému, rozdrtil bych ho v pěsti.

          Zmocňuje se mě únava. Ještě nikdy jsem nebyl tak... vyčerpaný.

          Borame? Jsi to ty? Co to šeptáš?

          Kde že jsem?

          V zajetí? V kotci jako nějaký pes. Jak se to stalo?

          Došlo... k bitvě, rabování pevnosti, pak jen ticho. Přepadli nás? Nevzpomínám si.

          Zranili mě. Cítím rozšklebenou ránu... ale žádnou bolest. Mysleli si, že jsem mrtvý. A teď jsem jejich trumf.
          Osud se směje. Mě nikdo v kleci neudrží! Budou litovat, že mě zajali.

          Demacijští červi! Papouškují laskavá slova, ale jsou krutí jako všichni ostatní. Ležím ve vlhké jámě. Žádné
          jídlo. Žádné mučení. Žádné vystavování na odiv. Nechávají mě tu shnít.

          Vzpomínám si na svůj vrcholný okamžik. Držel jsem krále za hrdlo a ve svých pevně sevřených prstech jsem cítil
          poslední úder jeho srdce. Nevzpomínám si, že bych kdy ruku uvolnil. To je tvá pomsta, Jarvane?

          Slyším triumfální pochod. Dupot těžkých bot po dláždění. Přes zdi kobky znějí tlumeně. Dunění noxijských
          bubnů. Budu opět svobodný. Ulicemi poteče demacijská krev!

          Nepřišli. Neslyšel jsem žádný boj. Žádný ústup. Že by se mi to jen zdálo?

          Ten pahýl nebolí. Té železné boty si skoro nevšímám. Je pokrytá rzí.

          Kdy jsem o tu nohu přišel?

          Stále cítím krev. Bitva. Přináší útěchu.

          Sžírá mě hlad. Nespal jsem. Čas se plouží. Jsem tak unaven.

          Jak dlouho?

          Taková tma. Jáma. Vzpomínám. Velký generál. Jeho šepot. Co to bylo?

          Někdo jiný.

          Ztrácí se to. Nesmím zapomenout.

          Zpráva. Vyrytá. Pamatuj.

          „SIONE – pozor na havrany.“

          PUSŤTE MĚ!

          KREV.

        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>