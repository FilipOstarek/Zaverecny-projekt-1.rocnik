<!doctype html>
<html lang="cs">

<head>
  <title>League of Legends - Zyra</title>
  <meta name="description" content="League of Legends - Příběh postavy Zyra">
  <!-- Required meta tags -->
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <!-- Bootstrap CSS -->
  <link rel="stylesheet" href="https://stackpath.bootstrapcdn.com/bootstrap/4.3.1/css/bootstrap.min.css"
    integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="../hl/1Ces.css">
  <link rel="stylesheet" href="CSS/css.css">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="https://use.fontawesome.com/releases/v5.7.0/css/all.css"
    integrity="sha384-lZN37f5QGtY3VHgisS14W3ExzMWZxybE1SJSEsQp9S+oqd12jhcu+A56Ebc1zFSJ" crossorigin="anonymous">
</head>

<body>
  <img class="card-img-top w3-border-bottom w3-border-amber" src="../img/zyra.jpg" alt="Zyra">
  <div class="tz1 tzs2">
    <a href="hls/shl.html" title="Zpátky na stránku šampionů"><i class="fas fa-backward tz0 ns tzs"></i></a>
  </div>
  <div class="tz1 tzs2">
    <a href="Ss/Szyra.html" title="Tmavý a světlý mód"><i class="fas fa-adjust tz0 ns tzs1"></i>
      <!--  Pro tmavý motiv
          <i class="fas fa-circle i1 ns">           
            -->
    </a>
  </div>
  <h1 class="tz uprostred">ZYRA</h1>
  <img class="card-img-top or" src="../img/header.png" alt="header">
  <h2 class="text-center karta">PROBUZENÍ TRNŮ</h2>
  <hr class="tz h">
  <section>
    <div class="row">
      <div class="col-xs-12 col-md-6 col-lg-4">
        <p class="v h">
          Zyra má velkou paměť, která se táhne tak hluboko jako kořeny země. Když zuřily Runové války a armády
          smrtelníků bojovaly proti sobě o samotné klíče ke stvoření, byl její druh teprve mladý.
          Někde v džunglích jižně od Kumungu, mezi veletoky, jež rozdělují východní Shurimu, leží bájné Zyrské zahrady.
          Živelná magie proměnila zdejší půdu podivným a nepředvídatelným způsobem a dala vzniknout divokým masožravým
          rostlinám, které pozřely každého tvora, jenž se jim zatoulal na dosah. Bujely a požíraly, pranic nedbavše na
          půtky smrtelníků. Zajímalo je jen to, aby své popínavé révy natáhly do lesů a mokřad. Svým vlastním způsobem
          byly všechny Zyra... a potravy bylo dost, i uprostřed války.
          Malá rota vojáků, jejichž příslušnost se už dávno ztratila v propadlišti dějin, pochodovala těmito zeměmi ve
          snaze najít nějakou, nyní už zapomenutou trofej. Vedla je jedna ctižádostivá čarodějka – ale byli daleko od
          domova a nečekalo je nic jiného, než že na tomto prokletém místě podlehnou jedovatým výparům a sporám.
          Obyvatelé Zahrad se na ně vrhli a své ostnaté úpony jim zasekávali do zbroje a těla se sadistickou lehkostí.

        </p>
      </div>
      <div class="col-xs-12 col-md-6 col-lg-4">
        <p class="v h">
          Třebaže válečníci bojovali udatně, věděli, že dlouho nevydrží, a tak se obrátili na čarodějku, aby je
          zachránila. Ta povolala své síly a seslala mocný výboj. Vzduch hořel runovými symboly, které na okolí vrhaly
          své strašidelné světlo, i když se nad nimi uzavírala trnová kupole.
          Právě v tom okamžiku jedna zatoulaná jiskra zažehla bahenní plyny v močálu a následný magický výbuch
          zlikvidoval všechno živé na míle daleko. Z rozprášených přeživších Runových válek se nikdy nikdo nedozvěděl,
          jaký osud potkal Zyrské zahrady.
          Staletí plynula. Země, kde se bitva odehrála, ležela na povrchu ladem a bez života... ale v hlubinách se cosi
          probouzelo. Energie, které zde byly uvolněny, se dlouho usazovaly, srážely a živily spadem. Jedna rostlina se
          vypoulila, tepala nepřirozeným životem, dokud se z ní nevyklubalo stvoření – zmatené a lapající po dechu.
          Spatřilo zlomený a změněný svět, po okraj naplněný novým životem a svěžími myšlenkami. Jeho mysl byla
          skládanka protichůdných vzpomínek, načerpaných z humusovité země a natlačených do jeho rodícího se vědomí.
          Stvoření si pamatovalo vřelost slunce, chuť deště, slova plná moci a agónii stovek umírajících smrtelníků.

        </p>
      </div>
      <div class="col-xs-12 col-md-6 col-lg-4">
        <p class="v h">
          Začalo – začala – si říkat Zyra, aniž by vlastně pořádně věděla proč.
          Když se Zyra vydala ven do divočiny, mimo místo svého zrození, seznala, že se od ostatních tvorů, které
          potkala, liší. Smrtelníci byli bojácní a nepříjemní, zatímco éteričtější bytosti bývaly obvykle vrtošivé či
          namyšlené. Nikdo z nich podle všeho nerespektoval svět, který obývali, znesvěcovali všechno už svou pouhou
          přítomností a to vše Zyru plnilo hněvem a pohrdáním. V jejích šlépějích téměř samovolně rašil nový život –
          žravé rostliny, které se pod jejím pohledem měnily a vyvíjely, vrhaly jedovaté ostny či si neuvěřitelnou
          rychlostí vytvářely nové šlahouny.
          Zyra, nepřipoutaná kořeny a volná, se se svým smrtícím potomstvem krmila a rostla a dusila veškerý ostatní
          život na světě. Zamořovala polnosti, nechávala zarůst celé osady a drtila válečníky dost odvážné či bláhové na
          to, aby se jí postavili – a vždy za sebou nechávala menažérii botanických hrůz.
          Když shurimské řeky začaly opět téct, na jejich březích byla spatřena podivná květena, kterak se s každým
          dalším obdobím pomalu rozrůstá na západ. Ať už se ji lidé snaží zastavit vytržením ze země či ohněm, její růst
          podle všeho vůbec nezpomaluje...
        </p>
      </div>
    </div>
  </section>
  <br>
  <div class="col-12 w3-border-bottom w3-border-top w3-border-amber tz0 zyra p-4">
    <p class="karta uprostred1">Povídka</p>
    <img class="card-img-top or" src="../img/header.png" alt="header">
    <h3 class="card-text v uprostred1">Zahrada v srdci</h3>
  </div>
  <hr class="tz h p-2">
  <section>
    <div class="row">
      <div class="col-md-6 col-sm-12">
        <p class="v h text-center p-4">
          Vlhkostí prosycený vzduch tonnického tržiště a výrazný pach hustého davu obvykle nutily kupující k uspěchaným
          rozhodnutím, ovšem Hatilly stála jako přimrazená. Nedokázala spustit oči z podivného, úponky omotaného pupence
          v lůžku z uvadlých červených listů. Takovou odrůdu ještě nikdy neviděla.
          „Tohle asi nebude to, co byste chtěla,“ řekl starý květinář. „Je to vzácná zychida, která kvete jen v noci.
          Pochází z džungle na jihu, kde sluneční světlo nikdy nepronikne až k zemi. Hodí se spíš pro mastičkáře nebo
          alchymisty…“
          Kupec stočil pohled ke kytici safírových růží. „Zato tyhle jsou až z krásné Ionie. Sám jsem je navykl na naši
          hutnou kumangrskou půdu… nebo co třeba nějaké měsíční perly?“
          Hatilly se ovšem nenechala zviklat. Safírové růže a měsíční perly se snažily ohromit oko svými pestrými
          barvami. Ovšem zychida v sobě ukrývala exotický potenciál jako krakenovy lilie z delty Hadí řeky nebo
          parethanské mrtvé tulipány. A vzácné květiny byly přesně to, po čem ona a Cazworth toužili.
          „Vezmu si tu zychidu.“
          Květinář přijal zlato, které mu zákaznice vtiskla do dlaně, ovšem mrak pochybností z jeho tváře nezmizel.
          Zručně uložil pupenec do hnízda z vlhkého hedvábí a podal balíček do Hatillyných čekajících rukou. Všimla si,
          že vzdušné kořeny se obtáčejí kolem jakéhosi tvrdého, křídově bílého úlomku.
          „Co to je?“
          „Zychidy se zachytávají o cizí předměty,“ řekl prodavač. „Tahle se přimkla ke kusu kosti.“






          Cazworth se hrbil nad starodávným stolem a ve světle svíčky zapisoval poznámky na okraj účetní knihy. Nezvedl
          zrak, dokud před něj Hatilly nepostavila keramickou misku. Zvláštní zychida, napůl pohřbená v hromádce vlhké
          hlíny, se už měla k světu – její červené a zelené listy nabraly syté odstíny a leskly se životem.
          „Malá drobnost, aby ti obchody vzkvétaly,“ řekla a políbila Cazwortha na tvář. Byla na tu slovní hříčku pyšná.
          Usmál se a pohlédl na rostlinu, aby si ji prohlédl.
          „Když jsi řekla, že to tu potřebuje oživit květinami, myslel jsem, že ti jde o něco pestrobarevnějšího,“
          ťuknul do zychidy brkem. „Co je tohle za podivnůstku?“
          „Extravagantní dar na oslavu otevření nejnovějšího obchodu v horní Kumangře – Cazworthova exotického zboží.“
          Cazworth si přitáhl ženu na klín.
          „Inu, když říkáš, že je tak vzácná, tak si zasloužíme odměnu.“
          Něžně ji políbil. Jeden z okvětních lístků se otevřel a rozvinul do ztemnělé místnosti.
          „Už to začíná,“ prohlásila Hatilly. „Budeš vzhůru celou noc?“
          „Nejspíš ano. Ještě musím dorazítkovat pár faktur – partneři si pořád dělají starosti kvůli přepravním
          trasám…“
          Hatilly zívla.
          „Nechci tě nudit, drahá. Běž si lehnout. Probudím tě, až začne kvést.“
          „Děkuji, milý manželi.“






          Hatilly probudilo slabé zalechtání na kotníku.
          Takhle blízko džungle byli pekelní mravenci všudypřítomní. Cukla nohou, aby ho setřásla. Rozespale zamžourala
          a otočila se k prázdnému polštáři vedle sebe. Cazworth si ještě nelehl.
          Otravný hmyz si nedal pokoje a plazil se jí dál po holeni. Odhrnula přikrývku a zjistila, že to není žádný
          mravenec, nýbrž úponek. Vinul se jí skrz prsty, obtáčel se kolem kotníku a šplhal jí dál po noze.
          Úlek jí vyhnal spánek z hlavy.
          Začala kopat, ale zelené a rudé úponky její nohu nepustily. Místo toho zesílily své sevření a zahryzly se jí
          do masa. Vyrvala je konečky prstů. Ruce si při tom do krve rozdrásala o ostré trny.
          Plazící se stonky se vinuly zpod dveří do ložnice a pomocí vzdušných kořenů šplhaly po rámu postele. Hatillyny
          myšlenky okamžitě zaletěly ke Cazworthovi.
   
        </p>
      </div>
      <div class="col-md-6 col-sm-12">
        <p class="v h text-center p-4">
            Do jedné ruky popadla blikající lucernu, do druhé krejčovské nůžky a nechala se vést úponky chodbou svého
            domu. Jak se blížila k jejich zdroji, byly čím dál silnější. Už viděla, že vycházejí z Cazworthovy pracovny.
            Dveře otevřela až na několikátý pokus. Netušila, co uvidí, ale tohle rozhodně nečekala.
            Místnost od podlahy až ke stropu zaplňovala hustá zeleň. V záblescích světla lucerny sledovala obscénní tanec
            barev. Ze zdí visely exotické cibulky a prstovité listy se vlnily, jako by dýchaly. Rostliny jako by se jí v
            temnotě vysmívaly a pyšnily se svými duhovými květy, zářivými jako signální ohně. A to vše rašilo z jednoho
            temného středu: obrovského zavřeného pupence, ležícího na pohovce u krbu, kde si Hatilly často čítávala,
            zatímco Cazworth pracoval. Kolem ležely střípky keramiky a zrnka hlíny. Zychida přerostla prostor, který jí
            byl vyhrazen.
            Pulzující okvětní lístky pokrývaly rozmanité výrůstky. Všechno v Hatillyně mysli křičelo, aby se dala na útěk
            a dům i s úděsnou květinou spálila na popel. Ovšem nemohla odejít bez Cazwortha. Úponky omotávaly nohy židle,
            nohy stolu, nohy…
            … jejího manžela.
            Cazworth stále seděl na své židli a od hlavy k patě byl zabalený v kokonu svíjejících se listů. Hatilly se k
            němu rozběhla, bosé nohy se jí po porostlé podlaze smekaly. Zběsile útočila nůžkami na škrtící úponky, ty však
            s každým šmiknutím zesilovaly své sevření a vyháněly trny, které se zabodávaly do ní i jejího muže. Z kůže jí
            skanulo několik kapek krve. A kamkoliv dopadly, tam se vrhly květy zychidy, aby se na nich nakrmily.
            Hatilly osvobodila Cazworthovi jednu ruku. Byla bledá a na dotyk studená.
            Vzduch zaplnil úděsný mrtvolný puch. Se slzícíma očima otočila hlavu k pohovce, na níž se právě rozvíjel velký
            pupenec zychidy.
            Zápach sílil. Hatilly jen stěží potlačila dávení. Obří okvětní lístky se v pestrobarevných vrstvách rozbalily.
            Pod nimi se nacházely podlouhlé, šarlatové a sytě zelené listy zdobené černými špičkami… a tam, kde se měl
            nacházet pestík, stála žena. Její vlasy byly rudé jako krev. Tělo připomínalo listy. Její smrtící krásu
            věnčily různé šlahouny a lístky. Otevřela oči. Hatilly připomněly pantera – úzké duhovky, které vidí pouze
            kořist.
            Žena, jež vykvetla z rostliny, povstala.
            Hatilly sevřela nůžky jako dýku.
            „To už mě chceš prostříhat?“ zeptala se ta věc hlubokým, podmanivým hlasem.
            „Co jsi zač?“
            „Jsem květ, který jsi tolik toužila spatřit.“
            Vzduch se změnil. Zápach smrti byl ten tam.
            Hatilly do nosu udeřila sladká směsice vůní – pomerančové květy, aroma safírových růží, ovocný nádech
            krakenových lilií, pižmo měsíčních perel, jemné náznaky vistárie. A byly tam i další, tajné květiny a ona
            jakýmsi způsobem znala jejich jména – voněly jako barvy, které její oči dosud nespatřily. V Hatillyně mysli se
            vynořilo jméno…
            Zyra.
            „Děkuji ti za tu překrásnou zahradu,“ řekla Zyra a kývla směrem ke Cazworthovým ostatkům. „Starala ses o mě
            dobře, potřebujeme však více živin. Aby byla zdejší půda… plodnější.“
            Před Hatillynýma očima se vynořil obraz světa pokrytého pestrobarevnou květinovou smrtí. Města se dusila pod
            překrásnou záplavou měkkých, třepotavých kvítků všemožných odstínů. Žádné hroby, žádná válka, žádné peníze…
            Hatilly zapomněla dýchat. Necítila ani úponky, které ji stáhly k zemi, ani trny nořící se jí do těla, trhající
            její kůži a prolévající její krev.
            „Vkroč do zahrady, jež se stále rozrůstá…“ zašeptala Zyra prostřednictvím stonků a okvětních lístků. „Smrt
            rozkvétá a ty si přece nechceš nechat ujít pohled na všechny její barvy, že ne?“
            Hatilly neodpověděla, jelikož již sama byla zahradou.
        </p>
      </div>
    </div>
  </section>
  <br>
  <footer class="p-3 mt-5 tz w3-border-top w3-border-amber text-center">
    <h2>&copy; Filip Ostárek 2019</h2>
  </footer>
  <!-- Optional JavaScript -->
  <!-- jQuery first, then Popper.js, then Bootstrap JS -->
  <script src="https://code.jquery.com/jquery-3.3.1.slim.min.js"
    integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo"
    crossorigin="anonymous"></script>
  <script src="https://cdnjs.cloudflare.com/ajax/libs/popper.js/1.14.7/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
  <script src="https://stackpath.bootstrapcdn.com/bootstrap/4.3.1/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>
  <script src="https://code.jquery.com/jquery-3.3.1.min.js"></script>
  <script src="https://cdnjs.cloudflare.com/ajax/libs/popper.js/1.14.3/umd/popper.min.js"
    integrity="sha384-ZMP7rVo3mIykV+2+9J3UJ46jBk0WLaUAdn689aCwoqbBJiSnjAK/l8WvCWPIPm49"
    crossorigin="anonymous"></script>
  <script src="https://stackpath.bootstrapcdn.com/bootstrap/4.1.3/js/bootstrap.min.js"
    integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy"
    crossorigin="anonymous"></script>
  <script>
    $(function () {
      $("section").hide();
      $("h2").on("click", function () {
        $(this).nextUntil("br").toggle(1500);
      });
    })
    $(function () {
      $("section").hide();
      $("div").on("click", function () {
        $(this).nextUntil("br").toggle(1500);
      });
    })
  </script>
</body>

</html>